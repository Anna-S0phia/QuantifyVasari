INVENZIONE D’ANIBAL CARO
GIUGNO
Un uomo in mezzo un prato erboso in abito di contadino, col capo cinto d’una benda sottile e i capegli raccolti, con una camigia alla contadinesca, da le ginocchi in giù scalzo, con una falce a duo
mani, intento a ricorre il feno.
LUGLIO
Un contadino chinato, un campo di spiche, con una falce da mietere nella destra e manipoli ne la sinistra, con un cappello di paglia in testa, tutto ignudo salvo intorno a la vergogna, che si ricuopre
con la veste tutta raccolta intorno a quella parte.
SETTEMBRE
Un con la veste tutta raccolta intorno a’ lombi, scalzo di tutte due le gambe, coi capelli rinvolti intorno al collo, stenda la sinistra a una vite, da la quale penda un raspo che gli s’intrichi fra le dita, e con la destra colga un altro racemo, il qual si metta in bocca e, maciullandolo coi denti, si gitti come un fonte di vino a’ piedi, coi quali pesti ancor l’uva, con una attitudine che esso medesimo sia
come vite, e vendemmiatore e tino, e fonte di vino insieme.
Arezzo, Archivio Vasariano, cc. 63-64. Intitolazione del Vasari, invenzioni di mano di Anibal Caro.