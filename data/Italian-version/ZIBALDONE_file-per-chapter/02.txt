[INVENZIONE PER LA CAMERA DUCALE]
N. 2.
Molto Magnifico Messer Giorgio:
Sapienzia. Nella camerina dove suol dormire Sua Eccellenzia per lo più, poi che voi siate risoluto far nel quadro del mezo Salomone che dorma, inspiratoli da Dio la Sapienzia, vi aggiugnerei questo motto:
Mens recta sanum iudicium mihi adsit
Iustitia. E perché il Duca è giustissimo, farei in un di quelli altri quadri un Solone o volete un Ligurgo che scrivessi leggi e se ne potrebbon fare alcune in tavole di bronzo et alcune in carte e libri e le porgessi a varie persone; e vi aggiugnerei questi versi
Legibus oro primum Rex Iuppiter adsit Fortunamque ferat, foelix, nomenque secundet
E se quei duoi versi vi paressino grandi vi metterei, e più volentieri, questo motto Omnibus Aeque
Risentirsi a ragione. E perché Sua Eccellenzia è pazientissima, e non si risente se non contro a coloro che la offendano, farei un lione che dormissi et uno che con una maza lo stuzicassi per svegliarlo e vi aggiugnerei questo verso:
Desine iam demens servum stimulare leonem
Gloria. E sapendo quanto Sua Eccellenzia sia desiderosa di gloria, avendosi quasi che acquistato lo intero imperio di Toscana, farei un Re Tarquino quando li furono presentate le insegne dello Imperio Toscano, che furon: una corona d’oro, una seggiola d’avorio, uno scettro con una aquila in cima, una veste di purpura, 12 secure e le trombe con questo motto.

Tui Iuppiter muneris nunquam immemor
Occasione E perché Sua Eccellenza ha saputo pigliar la occasione et uscire de travagli et allargare i confini del suo Imperio, farei uno Alessandro Magno, che con la spada tagliassi nel tempio il nodo Gordieo dal giogo del carro, con questo motto
Ut mihi debita tradatur tellus
Gratitudine a Dio E perché sua Eccellenzia ha riconosciute sempre le cose sue da Dio, farei un Tito Quinzio che portassi una corona d’oro al tempio, con questi versi:
Haec tibi Latonae stirps o preclara corona Aurea: Cesariem conlegit ambrosiam Quam Titus Aeneadum dux ingens attulit: ipsi Da pharetrate viro fortia gesta cani.
E se pur questi versi vi paressino troppi fatevi in loro scambio questo detto Sed quid haec pro tantis
Vigilanzia E perché Sua Eccellenzia è stata sempre et è vigilantissima, farei una notte et una donna che svegliatasi avessi dua stimoli in mano, uno per lo onore proprio e l’altro per la salute de’ popoli e li farei una gru a’ piedi col sasso nel piede alzato et una lucerna accesa con questo motto
Ut altum dormitat Populus
Indefesso. E perché Sua Eccellenza nelle fatiche de’ negozii è indefessa, farei un Cesare natante con i Comentarii in mano, come sapete, con questo motto
Invitta animi virtus
Accurato et accorto Per mostrar l’accurateza di Sua Eccellenza farei uno Iano con due teste: overo uno Argo con cento occhi con questo motto
Ut nihil lateat
Continenzia. Per la continenzia grandissima di Sua Eccellenza farei uno Scipione quando li è menata quella bellissima giovane nella presa della nuova Cartagine, che egli rende a Luceio principe de Celtiberi suo marito, inviolata et intatta con questo motto
Verae continentiae assertor
Felicità. E perché il Serenissimo Duca è felicissimo, farei un Quinto. Metello ottimo combattente e però armato. Ottimo oratore e però concionante, fortissimo ne’ travagli et aversità, e però con la laurea, in capo. E perché con lo aiuto suo si son fatte gran cose come salvar lo stato di Milano, aiutar quel di Napoli, superar i Turchi e rimuoverli da’ liti di Toscana, li farei scettri, corone, elmi, remi, timoni a’ piedi. E perché è molto onorato, li farei atorno un monte di uomini che lo reverissino. E perché è prudente li farei atorno anco de’ libri; e perché è di sanctissimi costumi li farei una spada dritta; e perché ha saputo sempre trovar danari ne’ suoi bisogni, li farei un bacin


pieno di scudi: e perché ha avuto assai figli, li farei assai putti intorno; e perché per le sue azzioni è stato Illustrissimo io farei, oltre all’armi, una vesta di purpura e vi aggiugnerei questo motto
Sic Iovis Alumnus
Ei in questo modo mostreresti la Sapienzia, la Iustizia, il risentirsi a ragione, la Gloria, la Occasione, la Gratitudine, la Vigilanzia, la Tolleranzia, overo il non straccarsi, lo accorgimento, la continenzia e la felicità, di questo nostro principe, cosa invero rarissima e degna di ammirazione, ma non senza grazia di Dio.
Quanto poi alli duoi archi dalli lati, farei in uno lo esercito di Marcantonio, quando assetato si partì poi quasi che fuggendo: dove potete fare parte de’ soldati che portino acqua nelle celate, nelle rotelle et in altri vasi, alle quali molti assetati corrin a bere; e parte che fuggendo marcino verso il monte perseguitati da quelli di Augusto: che sarà a proposito del levar campo che fece Piero Strozi per la fame e per la sete e vi aggiugnerei questo motto
Fortes vigilia, inedia ac siti a fortioribus vincuntur overo
Armis, vigilia, inedia ac siti parta Victoria
Nell’altro poi farei la ritirata di Pompeio verso Brindisi quando si partì di Roma e che Cesare li andò dietro: che si potrebbe apropriare alla passata di Piero Strozi su l’Arno, quando il Marchese lo seguitò e vi farei questo motto
Ut mihi cedat Itala Tellus
Arezzo, Archivio Vasariano, 31 cc. 3-4, di mano di Cosimo Bartoli (A. Del Vita, Lo Zibaldone di Giorgio Vasari, Roma 1938, p. 11 nota 1; da qui in avanti citato: Del Vita 1938).
