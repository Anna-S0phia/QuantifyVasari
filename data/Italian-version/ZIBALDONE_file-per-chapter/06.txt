N. 6.
INVENZIONE DEI MESI
Gennaro
Un giovinetto robusto di corpo et audace d’aspetto, come intento alla caccia, con le mani insanguinate, in gesto di gridare a’ cani, coi capegli tutti in un nodo, la veste stretta al dosso, quasi su l’ignudo, e lunga fino al ginocchio, monstri d’avere teso un laccio fra certe ellere, ne la sinistra li
penda un lepre, con la destra accarezzi alcuni cani, i quali gli scherzino intorno a’ piedi.
Febraio
Una bocca di fuoco che non si discerna se vien di terra o di cielo, un uomo che vi segga appresso con più vesti adosso, canuto e grinzo tutto con una pelle dal capo fino a’ lombi, il resto nudo, le mani e i piedi, il più del ventre, in atto di stendere le mani verso la fiamma come se la tirassi a sé, e
soffiasse.
Marzo

Un soldato tutto armato d’arme bianca con la spada al fianco, l’arco e la faretra agli omeri, ne la destra con una asta e ne la sinistra con lo scudo in atto di moverla.
Aprile
Un pastor giovane, tutto vestito a la pastorale col capo scoperto, coi capelli, e con la barba rabbuffata, le braccia ignude fino a’ cubiti, un tabarro fino al ginocchio, il resto scoperto, pure il petto piloso, la veste di varii colori, la cera piutosto delicata che altramente: Appresso una capra che partorisca due capretti, esso stia in gesto che avendone raccolto uno, et aiutando la capra a partorir
l’altro, pigli in man la sampogna per cantare e ringraziar Pane di quel felice parto.
Maggio
Un gentil uomo grazioso, riccamente adobbato in un prato fiorito, con la chioma distesa et assettata, coronato di fiori e sparso il capo di rose, con una veste di broccato a fioroni, che sia stesa fino a’ piedi, e sventoli da una banda le mani piene di rose, e da l’altra, piante odorifere, con pianelle in
piede, dove rinverbi la verdura e la bellezza del prato.
Giugno
Un uomo in mezzo un prato erboso, in abito di contadino col capo cinto d’una benda sottile e i capegli raccolti, con una camigia a la contadinesca da le ginocchia in giù scalzo, con una falce a due
mani, intento a ricorre il fieno.
Luglio
Un contadino chinato, un campo di spiche, con una falce da mietere ne la destra, e manipoli nella sinistra con un capello di paglia in testa, tutto ignudo salvo intorno alla vergogna, che si ricopre con
la veste tutta raccolta intorno a quella parte.
Agosto
Un che esce dal bagno, ansando, e quasi stemperato dal caldo, che tenga con la man sinistra un
sciugatoio a le parte segrete, e tutto il resto ignudo, e con la destra si ponga a bocca un fiasco.
Settembre
Un con la veste tutta raccolta intorno a’ lombi, scalzo da tutte due le gambe, con i capelli rinvolti intorno al collo, stenda la sinistra a una vite, dalla quale penda un raspo che gli intrichi fra le dita, e con la destra colga un altro racemo, il quale si metta in bocca, e, macinandolo con i denti, si getti come un fonte di vino a’ piedi, con i quali pesti ancor l’uva, con una attitudine, che esso medesimo
sia come vite, e vendemmiatore, e tino e fonte di vino insieme
Ottobre
Un giovinetto di prima lanugine col capo coperto di tela sottile, con una veste bianca come di sacco stretta in cintura e intorno a le mani, e nel resto sventoli, calzato fino a’ ginocchi con certe gabbie di uccelletti in mano, et uccelli a le parete con i sua zimbelli, con la capanna, e con altre appartinenzie,
stiacci il capo all’ucelli presi e si rida della semplicità loro;
Novembre
Un bifolco che ari, malvestito e mal calzato con un capellaccio in capo, incotto dal sole, barbuto, la
destra abbi l’aratro in mano, la sinistra il pungetto tinto di sangue di bue.
Decembre
Un quasi del medesimo abito ma più nero di viso, co’ capelli morati fino alle spalle, la barba non distesa ma raccolta ne la sinistra, con un cistello pieno di grano, che con la destra lo sparga fra’
solchi, qualche ucello che lo vadia seguitando.


Arezzo, Archivio Vasariano, 31, cc. 10-11. Copia de Annibal Caro. Invenzione per Villa Altoviti a Roma (Del Vita 1938, pp. 30-32).
[STAGIONI]
Inverno. Un vecchio scuro di faccia, magro, abbrividato, inculto e mal vestito.
Primavera. Una donna giovane lieta ridente, con fiori in ambe le mani, che ne spargessi per tutto baldanzosa, e bella, quanto si può in vesta verde.
Estate. Una matrona con spighe di grano in mano e con veste ranciata.
Autunno. Un giovane bello con un corno di dovizia, che lo versassi, pieno di tutti i frutti della terra, e ne fussi liberale a ciascun vivente.
Arezzo, Archivio Vasariano, 31, c. 11 v., autografo del Vasari, ma copia (Del Vita 1938, p. 30).