N. 19.
[INVENZIONI PER FIGURE ALLEGORICHE]
l. Virtù. Una femmina, che rimiri il Cielo con la bocca aperta, che il Cielo li empia di grazia il petto, con una fenice appresso, et a’ piedi molti libri et altri strumenti da sonare, con una grillanda di fiori in testa, con fiori in mano e la veste fiorita.
2. Onore. Un giovane armato all’antica, con corone di lauro e palme in mano. Overo un uomo armato, che sia coronato d’una corona regia da un puttino, et a’ piedi finto alcuni prigioni.
3. Fama. Una femmina con due trombe in mano, una d’oro, l’altra di fuoco e che segga sul mondo con alcune cicale in aria. La tromba d’oro significa la fama del bene, l’altra di fuoco del male.
4. Prudenza. Una Donna con uno specchio in mano, nel quale guardi e nell’acconciatura della testa abbi due ali et alcune serpi.
5. Fatica. Un Ercole che sbarri la bocca al leone. Overo Atlante dal mezzo in giù converso in monti e che con le spalle e con le braccia sostenga il mondo.
6. Vigilanza. Una donna che abbia due stimoli in una mano, uno per l’onore e l’altro per la salute degl’altri, e nell’altra mano una lucerna accesa, et ai piedi una grù, con un piede in terra l’altro alzato con il sasso.
7. Fedeltà. Una donna vestita di bianco, con le mani giunte verso il cielo, cinta d’una corda di minugia, con una corona in testa di 12 stelle, et a’ piedi un cane.
8. Verità. Una donna ignuda, overo vestita d’un candidissimo e sottilissimo velo, tal che mostri sotto di sé tutto lo ignudo.
9. Liberalità. Una donna con un bacino voto da una mano e dall’altra una borsa aperta; o vero una femmina riccamente vestita, che doni ori et argenti a varie persone.
Arezzo, Archivio Vasariano, 31, c. 46. Copia.
[LA STANZA DI CLEMENTE VII]
Messer Giorgio Carissimo,
io farei in la sala di Papa Clemente prima nel mezo la Incoronazione dello Imperadore con il motto in qualche lato apparente
SALUS PUBLICA
e se voi potessi in alcun canto della istoria accomodarvi dall’un de’ lati una donna che versasse un vaso di acqua per la salute la farei et al ricontro farei una Prudenzia, perché Clemente in questo atto prudentemente provedde alla salute di Italia e de’ cristiani.
Farei poi lo sponsalizio della regina, presente il Re et il Papa vicino alla marina con il motto
QVOS AEQVVS AMAVIT IVPPITER
e potendo vi farei due donne: l’una per la Virtù vestita di drappo pieno di fiori e frondi e l’altra per la Securità, una donna apoggiata sur un troncone di una colonna e con una verghetta in mano.
Farei poi la Ritornata di Clemente in Roma, doppo il travaglio, con il motto
SEDIBUS OPTATIS
Da l’un lato vi farei una Fortuna che calcassi un mondo e con un timone all’antica, da l’altro lato una Costanzia cioè una donna con la celata in testa e con una aste nella mano stanca e che con la destra alzasse la Fede.
Farei poi la andata in Ungheria del Cardinale Ippolito col motto
IAM FVLGOR ARMORVM
e dall’un de’ lati gli farei uno Onore cioè un giovine con ghirlande di lauro e palme vestito alla antica e da l’altro una Magnanimità che donasse vesta, oro et argenti a varie persone.
Farei la Instituzione del Ducato di Firenze in nel Duca Alessandro col motto
SALVE FATIS MIHI DEBITA TELLVS
Fareli una Victoria coronata di lauro e nella destra una corona di quercia et uno sceptro nella sinistra da l’uno dei lati; da lo altro li farei uno Ercole che si riposassi apoggiato su la clava e questo vi basti per ora.
Arezzo, Archivio Vasariano, 31, cc. 49 v.-50, autografo di Cosimo Bartoli.