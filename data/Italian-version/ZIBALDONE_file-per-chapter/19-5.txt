INVENZIONE PER LA STORIA DI MASSIMILIANO IMPERATORE FARE IN NELA SALA GRANDE
Nella guerra di Livorno co’ l’imperador furono le genti del Duca di Milano capitanate dal Conte di Gaiazzo.
Furonvi le genti veneziane, che vi avevano ancora sei galee in mare.
Furonvi ancora assai navi genovesi, e particolarmente una nave detta la grimalda, la quale in quella tempesta dette a traverso e l’arme Grimalda sarà disotto.
Le genti proprie dell’imperadore tedesco non furon molte e quelle raccolte de suo propri paesi cioè d’Austria e di Tirolo, e d’Asalzia proprio patrimonio della Casa d’Austria: e qualcuno vi ebbe di Borgogna, di Fiandra, e di Brabante, de que’ paesi era signore per la donna sua figlia et erede del Duca Carlo di Borgogna.
Fuvi condottiere de’ Veneziani Anibale Bentivogli con centocinquanta uomini d’arme benché dalla parte nostra era anche condottiero Ercole Bentivogli.
Le arme si possono mettere qualche volta nelle bandiere come le principali Milano, Venezia etc., le altre, come del Bentivoglio etc., si possono mettere negli scudi nelle sopraveste nelle bande, e simil luoghi come a bocca ragioneremo.
L’arme del Duca di Milano è nota, cioè squartata una Vipera et una Aquila, una aquila et una vipera come disegno ma le mando dipinte et avvertite non vadino male.
Il Conte di Gaiazzo era de S. Severini, ma non so se que’ di Milano sono i medesimi di questi del Regno.
Arezzo, Archivio Vasariano, 31, c. 85. Intitolazione di mano di Giorgio Vasari.