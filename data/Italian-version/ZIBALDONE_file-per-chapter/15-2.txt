MOTTO PER LO SCUDO DI SUA ECCELLENZA ILLUSTRISSIMA

Pensando a un motto per lo scudo del quadrino, me ne sono venuti tre alle mani, che al giudizio mio sono assai bene a proposito perché sono accomodati alla natura et ufizio dello scudo et il senso è magnifico e l’autore celebratissimo e se bene è antico e perciò non tanto noto, non per questo è peggio punto, anzi forse tanto meglio, quanto gli è più nuovo. Però mi sono risoluto a mandarveli se forse non avesse ancora trovato meglio. L’autore è Ennio che fu tanto grato e familiare alla famiglia degli Scipioni.
1. QVALEM TE PATRIAE CUSTODEM. Queste parole sono dette dal poeta a Romolo con maraviglia, come dato da Dio per custode di Roma singulare e divino e defensore invitto e tutto il verso è: qualem te patriae custodem Dii genuerunt, quasi dica: o che grazia divina, fu avere un tal custode.
2. DESINE FLORA TUOS HOSTES. Il testo dice Roma, che a proposito nostro l’ho mutato in Flora: il senso è che avendo Roma in sua difesa la invitta virtù di Scipione (perché di lui si ragiona nel poeta) poteva sicuramente riposarsi e godere senza timore d’aversario alcuno, e questo a mio giudizio è molto bello e per parole e per concetto leggiadrissimo come se dicessi: riposati sicura o Fiorenza, avendo un tale scudo etc.
3. SERVA CIVES DEFENDE HOSTES. Questo è cavato dall’Achille del medesimo Ennio e pare anche egli molto a proposito esprimendo divinamente la natura dello scudo, che è coprire e salvare gli amici e tener lontani li adversarii; che questo importa quella voce defende. E questo è quello; che a questo proposito, leggendo certi autori antichissimi, mi è dato fra mano.
Arezzo, Archivio Vasariano, 31, cc. 34, 35. Autografo del Vasari.