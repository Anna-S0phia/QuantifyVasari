N. 10.
LORENZO VECHIO - LE SUE STORIE
Poiché voi volete fare il presente del soldano nel mezo della volta io vi farei Lorenzo che avessi atorno varii imbasciatori di potentati di Italia che si governavono a suo senno, della quale egli indubitatamente fu arbitro. Farevi uno con una toga rossa che gli presentasse il cappello del cardinale suo figlio, un altro che gli presentassi cavagli per il Regno di Napoli, uno altro a guisa di soldato, che gli presentassi armi per il Ducato di Milano; e, perché s’intendessi, vi farei una celata con i serpi e putti di Casa Sforzesca.
Farevi poi per i Baglioni e per i Vitelli e per i Bentivogli, Petrucci sanesi, per i Manfredi che la maggior parte gli fussino atorno con bandiere o insegne loro, mentre che Lorenzo a sedere ricevessi i doni del soldano, che credo fareste a questo modo bella e ricca istoria e dimostrerresti la grandezza
1 sua; e se avessi luogo da farvi dentro una Magnanimità et una Prudenzia ve la farei .
Nella istoria delle lettere greche e latine avete a far forza di avere i ritratti del Pico della Mirandola, del Poliziano, di Marsilio Ficino, di Cristoforo Landino, di M. Giovan Lascari, di M. Demetrio Calcondile e del Marullo i quali gli sieno atorno con varii libri, astrolabii, apamondi, armille et altri
2 instrumenti simili come saprete far voi; e nelli duoi fianchi metterei la Virtù e la Fama .
La andata a Napoli lo farei arrivare innanzi al Re e da lui essere ricevuto et acarezato grandemente e ne’ duoi fianchi metterei la Pietà e la Fede3, poiché vi andò per pietà della sua patria et ebbe tanta fede in nella bontà di quel re che gli riuscì quel che egli volle.
Farei poi lo assedio di Serezana e farei che Lorenzo a cavallo comandassi al suo exercito certe cose et in questo mentre uscissino di Serezana putti donne et uomini con rami di ulivo e reverenti si rimettessino nelle braccia di Lorenzo e da duoi fianchi fare[i] un giovane di meza età che guardassi in uno specchio et avessi una lucerna all’antica accesa, per il buon Giudicio che ebbe Lorenzo; e dall’altra farei una Clemenzia usata in verso i Serezanesi.
Lorenzo poi in la dieta di Cremona, lo farei quasi in supremo grado sopra tutti gli altri perché il consiglio suo fu più di tutti gli altri approvato, e lo farei per mostrare che in questo egli valse assai, e quanto alla pace e quanto alla guerra, che la mano manca posassi sopra una spada e sopra una celata e con la destra posassi sopra un corno di dovizia, intendendo che egli consigliò ben quella guerra per acquistarne la pace. Ne’ duoi fianchi farei la Audacia et il Buon evento.
Arezzo, Archivio Vasariano, 31, c. 22, autografo di Cosimo Bartoli, intitolazione del Vasari (Del Vita 1938, pp. 65-67).