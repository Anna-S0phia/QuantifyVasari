N. 5.
PER L’INVENZIONE D’UN LETTO
Nel sopraccielo farei l’Aurora insu ‘n un carro d’oro, che uscissi d’un mare tranquillo, vestita di bianco vermiglio e rancio, incoronata di rose con una facella accesa in mano e con le ale sopra le spalle di colori diversi et il carro fussi tirato da dua cavalli alati. Vicino allei farei Titone vecchio, suo marito, in un letto overo culla che uno Amore lo destassi e così sonnacchioso pigliassi l’Aurora per la veste per tenella e la vagheggiassi amorosamente.
Nel cortinaggio di fuori, che gira intorno intorno al sopraccielo, farei Cefalo, suo innamorato, giovane bellissimo a uso di cacciatore, col dardo in mano che entri ‘n un bosco, mostrando non curarsi di lei ... Prochi; e seguitassi un Sole che spuntassi de’ monti i raggi suoi e quali ne fussino impediti parte dalla vigilanzia, con un gallo in capo che cantassi, la quale guardassi l’Aurora e seguitassi questa girando atorno atorno l’ore con le ale di farfalle che facessino la strada, e con le mani spargessino fiori. El campo loro fussi pieno di stelle minute che questo farebbe bellissima grillanda e fregiatura al cortinaggio.
Nella cortina della testa del capezzale farei la Notte, che fussi amantata di nero sopra un carro di bronzo, tirata da dua cavalli neri e si tuffassi ‘n un mare nubiloso e fosco. Questa avessi dua putti dinanzi uno bianco, che dorma per il sonno, l’altro nero per la Morte, per essere ella d’anbidua madre et il cielo sia di color scuro, tutto pieno di stelle della prima magnitudine. Nel Mare sia l’Oceano coi crini bagniati, posato sopra dalfini e segga ‘n un carro di cose marittime tirato da Orche e da Balene e Tritoni gli vadino innanzi e così tutte le Ninfe del Mare.
Nell’altra cortina farei il Carro della Luna tirato da dua giovenchi et apresso allei Indimione Pastore suo innamorato che la vagheggi e farei che la Rugiada le andassi innanzi facendogli la strada e dall’altra parte farei Pane, dio de pastori, innamorato di lei, con la sampognia al collo e guardassi intorno gli armenti suoi et un cane che abaiassi alla Luna.

Nell’altra cortina dappiè farei da uno de’ lati Arpocrate dio del Silenzio e dio degli Egizii, col dito alla boca, coperto tutto di ochi e di orechi, perché vede, ode e tacie; e gli farei atorno gente che gli sacrificasse. Da l’altra banda farei Argerona Dea della Segretezza posta sopra uno altare con la boca sigillata et acennassi a chi escie di camera che non rivelassi cosa alcuna, mantenessino segreto tutto quello che hanno udito e veduto; et apresso gli farei alcuni pontefici antichi che le sacrificassero come si usava dinanzi alla Curia.
Nell’altra cortina d’un de lati farei Atalante dal mezzo in giù converso in monte, che con le braccia e le spalle sostenessi il Cielo: nel quale ci farei drento le quarantotto inmagine con tutte le stelle a’ luoghi loro e da un de lati gli farei la Quiete che dormissi incoronata di papaveri; e così come s’è fatto alla vigilanza sopra la conciatura un gallo che canti; a questa farei un gallina che covassi.
Nella fregiatura del cortinaggio che gira di drento al letto, sotto il sopracielo, farei Mercurio che mostrassi calar giù dal Cielo per infonder sonno et alcuni che gli sagrificassino per non interrompere il sonno apresso, ci farei i Lari dei e Geni delle case private; e così Batto converso in sasso, che acennassi dove gli furono rubate le vache. Farei Crepuscolo volto verso la Notte con due facelle accese e così il Sacrifizio Lemuro per cacciare i mali spirti di casa la notte.
Nella coperta del letto farei la Casa del Sonno secondo ch’ell’è descritta da migliori Poeti il quale dormendo avessi intorno al letto Morfeo, Icalo, e Fantaso suoi figliuoli, che sono i sogni, e ci farei Brinto dea de’ vaticini et interpetre di detti sogni.
Nel tornaletto dappiè, questo per esser basso lo farei a uso di fregiatura di grottesche, e ci farei in diversi spartimenti gente che andassino a frugniolo, spie, adulterii, scalatori di finestre e cose simili e per animali ci metterei istrici, tassi, gufi, allochi, civette, barbagianni e pipistrelli e per l’aria Streghe. Alla Luna ci farei pescatori, naviganti alla bussola, farei fanali, nasse e matematici con istrumenti da misurare. Così cavatori di tesori et archimisti: e per animali ci farei lupi, volpi, scimmie, cuccie, insidiatori degli altri animali e ci farei granchi, che pascessero al lume della luna et uno liofante in ginocchioni che l’adorassi. All’Aurora farei operai e gente di più sorte che andassino agli esercizi; farei fabri, fornaciai e fornaci da vetri. Litterati che studiassino e architetti e pictori e scultori, che facessino modegli, coniatori di monete e cacciatori alla caccia, così uccellatori, mulattieri e viandanti et in fine ci farei la vecchierella scinta e scalza che filassi.
Arezzo, Archivio Vasariano, 31, cc. 8-9. Autografo di Giorgio Vasari.
