N. 11.
INVENZIONI DI IMPRESE
Messer Giorgio Carissimo,
per la invenzione che mi avete chiesta io farei in un bacino una serpe et uno scorpione; per la serpe intendendo la virtù e per lo scorpione segno di morte, le armi; e se lo scorpione per la sua orribilità non vi piacessi o vi spaventassi farei in suo cambio una celata e sottovi una spada, o vi si potria fare il lupo; e facendo la serpe con la celata e con la spada direi UTRISQUE ovvero HORUM ALTERO, che significassi che lo amico vostro volessi acquistarsi fama per via delle lettere e per via delle armi, overo per una delle due vie. Overo; io farei PATET cioè egli è chiaro che si fa progresso e per l’una o per l’altra.
Potrebbesi anco fare detta serpe in una rotella o in detta celata con la spada, e mettervi questo detto AMBO per significar che l’una e l’altra cosa ne conduce al fine desiderato.

Arezzo, Archivio Vasariano, 31, c. 24, autografo di Cosimo Bartoli. Intitolazione di Giorgio Vasari (Del Vita 1938, pp. 68-69).