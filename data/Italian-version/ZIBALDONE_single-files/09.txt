N. 9.
LA STORIA DI LIONE NELLA SALA
Per la Istoria del mezo di Lione farei la cacciata dei francesi di Italia con il motto
UT PACE ITALIA UTERETVR
e da l’uno de’ lati vi farei per la Liberalità una donna col bacino voto e con una borsa aperta e dallo altro per la Felicità una dona vestita con un corno di dovizia nella sinistra et un caducèo di Mercurio nella destra.
Per la incoronazion sua io farei da l’un de’ lati la Prudenzia e dall’altro la Bontà per la Prudenzia una donna con acconciatura in testa di due alie e certi serpi e per la Bontà farei un Giove a sedere et il suo motto
PRUDENTIA AC PROBITATE Per la recuperazione di Piacenzia vi metterei il motto
LlBERTATE AUTHORITATEQUE PONTIFICIA PERSPECTA
e da l’uno lato vi farei per la Libertà una donna ritta come la facevano li antichi col pileo e con una delle mani inanzi, e da l’altro farei un’Autorità o potestà Pontificia e per lei farei una donna con un regno papale, nella sinistra e con una verga nella destra.
Per la fuga e presa di Ravenna farevi il motto
UT ITALIAM LIBERTATI RESTITUERET
e da l’uno de’ lati farei uno Ercole vestito della pelle del leone per la Fortezza dello animo che egli ebbe nella sua captura, dall’altro farei una Pallade con lo scudo di medusa e con la asta e la intenderei per la Sagacità e buon iudizio nel liberarsi da le mani de’ franzesi.
La ritornata de’ Medici in Firenze con il motto
DIIS LARIBUS, AC FORTUNAE REDUCI
e da un lato vi farei un’ara con un sacrificio a duoi idoletti, e da l’altro una Fortuna in sur una galera o barca.

Arezzo, Archivio Vasariano, 31, cc. 20-21. Autografo di Cosimo Bartoli.