[PITTURE DELLA CAMERA D’ERCOLE]
Io ho fatto la vita d’Ercole per ornamento di queste camere come cosa illustre celebrata dagli scrittori e che hanno conseguenzia con le pitture già finite, sendo figliol di Giove di qual s’è dipinto la stanza.
Causa di poi un altro intendimento che l’utile perché la vita di questo Dio trasse et i sua gran fatti e le bataglie e le aversità, che gli ebbe, sono come uno spechio dove s’inpara a vivere e massime i principi ché non è spechio da privati; talchè Vostra Eccellenza nel veder quivi combattere Ercole col lione non solo si diletterà di quella storia, ma pascierà ancor l’animo e considererà che ancor lei con questa Idra, che sia l’adulazione, come anco hanno fatto tutti e principi eccellenti; giacchè quando Alessandro imperatore cacciò di Roma tutti gli adulatori e falsari che avevano prima avelenata e amorbata la città del suo antecessore, non vi paregli che tagliassi e capi del’Idra col fuoco quando il Duca Vostro padre fa e dice, combattendo col lione nemeo abia combattuto con la superbia: con Cerbero l’avarizia etc...
Nel giardino delle donzelle Esperide guardate dal vigilantissimo serpente, tolti i tre pomi d’oro da Ercole. Se può esser meglio che principi savi aspettando l’occasione, inaspettatamente quando altri men ci pensa, vincie la virtù d’un sol giudizio la confusione di molti, che in questo lo mostrò il Duca Nostro nell’opera della guerra contra i suoi nemici a monte Murlo che tanto si può che gli usi e la virtù e la Iustizia contra chi cerca rubarlo in figura di Cacco ladro. Il qual segnio è suggello del palazzo di Vostra Eccellenza e di questa Republica volendo mostrare che la virtù de cittadini ... si difende dall’insolenzia de’ maligni, oggi in figura del nostro principe.
Ma troppo sarìa lungo il voler fare distinzione del tutto minutamente, dirò così che il far Anteo scopiar per levarlo da ... questa è la bugia la qual di sua natura è grave che messa in terra piglia le forze e i suggetti da lei. Alzata da terra, cioè dalla verità, è costretta per conoscier quanto sia il chiaro dallo Oscuro; alzata verso il cielo, dove la nascie, esala lo spirito; dove che ne seguita l’inganno della flaude in persona di Nesso centauro nel ... menargli via la moglie che è proprio l’anima nostra, la quale, ingannata dalle lusighe terrene, ci lieva la ragione e l’intelletto; la qual ragione, rimanendo in chi è forte d’animo, spezza all’Ira le corna nella storia del toro; che si dirà de centauri poiché, vincendo le forze d’un solo la moltitudine di tanti mostri, che sono i vizii che sempre combattono contra la vita nostra, come la lussuria, dalla qual pochi son quegli che si difendono e che non sien vinti, come fé Ercole, che conbattendo col cigniale ne’ boschi d’Arcadia lo vinse la voracità e la rapina delle Arpìe ... e quello che da e parassiti e buffoni mordaci e rapaci resista mettendo termine alla golosità loro et alla vita onesta rizzando le due colonne, perché non si passi i termini disonesti, che conducano la vita nostra in miseria come condusse Ercole il comercio delle donne, che invecchiato e condottosi a filare, mostra quando s’escie de’ termini della via virtuosa, si casca afeminato nelle debolezze e cose basse perdendo la fama delle virtù passate.

Arezzo, Archivio Vasariano, 31, c. 91. Autografo del Vasari.