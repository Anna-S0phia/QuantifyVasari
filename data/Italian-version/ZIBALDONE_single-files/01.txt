[INVENZIONI ALLEGORICHE]
N. 1.
Il Tempo, che alzi un panno, sotto del quale sia una bellissima giovane, intesa per la verità, della quale si fugga spaventosa una vecchia macilenta in compagnia della fraude.
La Verità, o ignuda, o vestita di un candidissimo e sottilissimo velo, tal che mostri sotto di sé tutto lo ignudo.
La Falsità, vestita di assai panni, ma di colori diversissimi con gl’occhi sconfitti.
La Fraude, un mostro, dal mezzo in su una bellissima giovane, e dal mezzo in giù un brutto serpentaccio.
Iudizio, un uomo di mezza età, con un vaso d’oro in mano e vestito di bianco, con il cappello di Mercurio in testa, e con l’una delle mani scaccia via la falsità e la fraude, et egli se ne va in compagnia della verità, con la quale mostra di ragionare.
Felicità, con una veste piena di raggi, con una corona in testa e per cimiero un sole, lieta che guardi Giove.
Immortalità, con un mondo in mano nella sinistra, et un ramo di lauro nella destra, et una veste simile al cangiante dell’aurora. sotto i piedi un oriuolo o una testa d’un vecchio per il tempo con armi e libri, a’ quali ella si appoggi.
Dileczione, con dua bambini, intorno, come una balia.
Gloria, una donna che nella man destra abbia, un trofeo, e nella sinistra una palma, con più tronconi e trofei attorno.
Astuzia, una donna che abbia le ali alla testa e per acconciatura di capelli dua serpi, uno specchio in la man destra, et una lucerna accesa nella sinistra.
Onore, un giovine armato all’antica, con corona di lauro e palme in mano. Liberatità, una donna che versi un bacino pieno di danari e di gioie.
Fede, una donna vestita di bianco cinta con una corda di minugia, con una corona in testa di dodici stelle.
Vigilanzia, una donna con una grue, che tenga un piede alto drentovi un sasso.
Perseveranza, una donna che, posto il piè sopra una gran pietra, stia ferma, volta ad uno splendor celeste con devozione.
Fermezza, un vecchio vestito di nero a sedere in su una sedia e con una mano appoggiato sopra un’asta.
Prestezza, uno, o più giovani, veloci nello andare e con le alie.
Facilità, una bellissima giovane, con un mazzo di giunchi in mano et una matassa di seta, perché si piegano alle voglie de’ padroni.
Diligenzia, un giovane con una face di fuoco in una oscurità, mostrando che la diligenzia si ha da usare nelle cose che son difficile a ritrovare.
Accuratezza, una donna, con una lucerna all’antica cammina innanzi, ma si volge a guardare indietro e ha nella acconciatura della testa una formica.
Bontà, un sacerdote vestito all’antica, che sacrifichi sopra un altare.
Libertà, una donna con un bacino vuoto da una mano e dall’altra una borsa aperta.
Felicità, una donna vestita, con un corno di dovizia nella sinistra et un caducèo di mercurio nella destra.
Prudenza, una donna con acconciatura in testa di dua alie e certe serpi.
Bontà, un Giove a sedere.
Libertà, una donna ritta, come la facevano li antichi col pileo e con una delle mani innanzi.
Autorità, una donna con una corona in la sinistra e con una verga nella destra.
Sagacità, una Pallade con lo scudo di medusa e con l’asta.
Sapienza, un Salomone che dorma, inspiratoli da Dio la sapienzia.
Iustizia, un ligurgo che scriva le leggi, facendone alcune in tavole di bronzo et alcune in carte e libri, e le porga a varie persone.
Risentirsi a ragione, un lione che dorma, stuzzicato da uno con una mazza per svegliarlo.
Gloria, un Re Tarquinio quando li furono presentate le insegne dello imperio Toscano, che furono una corona d’oro, una seggiola d’avorio, uno scettro con un’aquila in cima, una veste di purpura, dodici secure e le trombe.
Occasione, uno Alessandro magno, che con la spada tagli nel tempio il nodo Gordièo del giogo del carro.

Gratitudine, un Tito Quinzio che porti una corona d’oro al tempio.
Vigilanzia, una notte e una donna che svegliatasi, abbi dua stimoli in mano, uno per l’onore proprio, e l’altro per la salute de’ popoli, et una gru a’ piedi, col sasso nel piede alzato et una lucerna accesa.
Toleranzia, un Cesare natante, con i commentarii in mano.
Accurato, un Iano con due teste.
Accorto un Argo con cento occhi.
Continenzia. Uno Scipione quando li è menata quella bellissima giovane nella presa della nuova Cartagine, che egli rende a Luceio Principe de Celtiberi suo marito, inviolata et intatta.

Arezzo, Archivio Vasariano, 31, cc. 1-2, copia.
