[FIGURE ALLEGORICHE]
1. Virtù.
2. Onore.
3. Fama.
4. Prudenza. 5. Fatica.
6. Vigilanza o Diligenza. 7. Fedeltà.
8. Verità.
9. Liberalità.

1. Virtù una femmina che rimiri il cielo con la bocca aperta che il cielo gli empia di grazia il petto con una fenice appresso et a’ piedi molti libri et altri strumenti da sonare, con fiori in mano, una ghirlanda di fiori in testa e la vesta fiorita.
2. Un uomo armato che sia coronato d’una corona regia da un puttino et a’ piedi finto alcuni prigioni.
3. Dua trombe una per mano, una d’oro, l’altra di fuoco, che segga sul mondo.
4. Una femmina che si guardi in una spera, con le serpi in capo e con l’alie all’acconciatura del capo e le chiavi di Iano in mano.
5. Ercole che sbarra la bocca al leone, overo Atlante dal mezzo in giù converso in monte, che con le braccia e con le spalle sorregga il cielo.
6. Fingere una notte con una donna che svegliatasi, abbia dua stimoli in mano, uno per l’onore e l’altro per la salute de’ popoli et una gru a’ piedi col sasso nel piede alzato et una lucerna accesa.
7. Una donna vestita di bianco cinta con una corda di minugia, con una corona in testa di 12 stelle et a’ piedi un cane.
8. Una donna ritta, con la celata in testa e con una asta nella mano stanca, e con la destra alzi la fede.
9. Una femmina riccamente vestita, che doni oro et argento a varie persone.
Archivio Vasariano, 31, c. 159. Copia da Vincenzio Borghini (Del Vita 1938, pp. 312-313).
STORIA QUANDO SI DÀ LO STENDARDO A DON GIOVANNI D’AUSTRIA
Prima storia in mezzo
Far che venghi dal cielo uno splendore acompagniato da angeli a’ prieghi e benedizioni di Nostro Signore
RITRATTI DI NATURALE PAPA PIO V
RE FILIPPO
DON GIOVANNI D’AUSTRIA
DOGE DI VENEZIA
LA SPERANZA con la quale si mossono. LA FORTEZZA con la quale combatterono.
LA VICTORIA GRATIA DIVINA con la quale e’ vinsono, DEUS SABAOT
MOSTRA DELLA ARMATA CRISTIANA E SOTTO L’ARMATA SIA QUESTE FIGURE
Seconda storia a man manca
Per la Lega far la Chiesa in abito sacerdotale, vergine bellissima che abracci dua femine e tra’ suo piedi abbia l’agnello di Dio e sopra la spalla la colomba et in mano la Crocie papale.
E la Spagnia, una donna in abito di guerriera armata, col fiume Ibero a’ piedi o altro.

E Venezia in abito di matrona et aconciature di capo alla Dogale et il Leone alato a’ piedi. Dalla sua banda, sotto l’armata Turchesca vi sia il Timore, la Rovina e la Superbia conculcata e la morte in aria. Sopra l’armata cristiana sia putti che gettin palme, corolle e fiori.
Dalla banda turchesca putti, figurati per le furie infernali, demoni che mandin giù triboli, fuoco e fulmini col vaso di Pandora pieno di tutti e mali.
BATTAGLIA DELLA ARMATA CRISTIANA E TURCHESCA COME ELLA FU
Terza storia a man ritta
Dalla parte de’ Cristiani sia in una nuvola sia Giesù Cristo, che mandi giù un fulmine alli Turchi, acompagniato da San Piero e san Pavolo abracciati insieme che con le spade nude vadino a difender la Santa Chiesa. San Iacopo maggiore Apostolo e San Marco Evangelista con le spade ignude che faccino il medesimo e copia di angeli che combattino per la Santa Sede et un angelo con la crocie e col calice in mano sopra la Capitana di Don Giovanni D’Austria.
Dalla banda de l’armata de’ Turchi gran numero di demoni, che si finghino insieme con Macometto et al vento prospero loro si suggelli la boca.
E dalla banda de’ cristiani sia la Fede con la crocie in mano, molti Turchi prigioni et abrusci le spoglie turchesche.

Arezzo, Archivio Vasariano, 31, c. 160. Autografo del Vasari per la Sala Regia in Vaticano (Del Vita 1938, pp. 314-315).