Molto Magnifico Signor Cavaliere mio osservandissimo. Creda che la non potrà far cosa più grata che mandare un disegnio di questa battaglia navale seguita a Sua Santità. Ma faccilo bello e pigli un quadro grande per possere veder tutto particularmente. Ma veda che se n’è fatti molti disegni, che li dovete avere auti costì, et agarbine uno a suo modo e melo mandi subito subito di grazia, che lo possa far tirare sopra li telari, che come dico sarà di molta sodisfazione a Sua Santità. Ho gran consolazione di sapere da voi che Sua Altezza stia meglio e che trovi molto giovamento in questo legnio. Dio sia ringraziato, che cie n’è troppo bisognio che stia bene. L’ho detto a Sua Santità e che voi me lo scrivete, che n’ha preso consolazione infinita. Circa alla casa e possessione lasserò fare di costà a voi altri e bisogna, Signor Giorgio mio, che pensiate che tengo conto delli vostri consigli, come vedete per li efetti. Viviamo e viva Sua Santità, che Dio non mancherà della grazia sua. S’aspetta dimani il cardinal illustrissimo, che sia in la buonora. Atendete pure a fornire costì la sala e finita dirlo, che saperete che avere a fare. Saluto vostra consorte et voi medeximo et vi son servitore. Di Roma li 9 di novembre 1571. Di Vostra Signoria Molto Magnifica Servitore affettuosissimo Guglielmo Sangalletti Al molto magnifico Signor mio osservandissimo, il Signor Cavaliere Giorgio Vasari, in Firenze. 
Molto Magnifico Signor mio. No’ prima che adesso ho possuto scrivere a Vostra Signoria sopra le figure, che si devono fare per la sepultura di Nostro Signore: però Nostro Signore. Vorria, che la faciessi fare costì da chi li paressi a proposito un modello di ciera, secondo che vi mando una memoria, che sarà co’ questa, e m’ha commesso espressamente che facciate qualcosa di bello, conforme alla vostra virtù. Che fino a che no’ abbia questo, no’ si vol risolvere a cosa nessuna; che qua li e’ n’è mostro da infiniti, ma non si sadisfà, che vol per mano vostra qualcosa: sì che, di grazia, usateci ongni diligenzia, che vi prometto che maggiore piacere e cosa grata no’ può far di presente a Sua Santità che questo. Et li bascio le mani, che Nostro Signore le dia quanto desidera. Di Roma il dì XVII di luglio 1568. Di Vostra Signoria Molto Magnifica Servitore affettuosissimo Guglielmo Sangalletti Al’ molto Magnifico messer Giorgio Vasari, mio osservandissimo in Firenze etc. 
Molto magnifico Signor mio. Vedo per la sua amorevolissima delli IIII del presente, che aveva provisto di un buonissimo maestro per mandare al Bosco per far l’ornamento della tavola secondo il modello, quale dite per la malatia s’è morto, et che sendoci restati alcuni giovani, che sarieno a proposito, ma avendo loro tolto a fare un lavoro in Siena d’inportanza, si sono ubrigati a quello e no’ lo possano lassare, et per tal causa no’ trovavi omini atti acciò. Il farne provisione di qua saria cosa lunga. Al Bosco ci sono, credo, que’ medesimi che fanno il coro, che potranno forse fare anco questo. Non ho possuto averne per ancora resoluzione da Nostro Signore. Seguirà e della prossima velo aviserò e così piglierò comissione di provedervi danari. Aveva Vostra Signoria referto a Sua Eccellenza Illustrissima delle statue. Vedrò di saperne l’ultimo prezzo, e lo saperete. E poi che della libreria Sua Eccellenza Illustrissima n’ha piena notizia e comesso qua, che si negozi, a me no’ occorre dire altro, se no’ che dove l’opera mia sia buona, servirò sempre Sua Eccellenza Illustrissima co’ ogni efficacia di tutto, che la mi comanderà, e di tanto la prego farne fede co’ buona occasione; et co’ questo li bascio le mani, restandoli al solito servitore: che Nostro Signore Iddio le dia ogni contento. Di Roma li XI di ottobre MDLXVII. Di Vostra Signoria Molto magnifica Servitore affettuosissimo Guglielmo Sangalletti Al molto magnifico et mio osservandissimo messer Giorgio Vasari in Firenze. 
Molto Magnifico Signor mio. Come le dissi per altre mia, sempre che vengniate, sarete il ben visto; circa alle maserizie di casa non bisognia caricarsi se non di un po’ di biancheria, che per grazia de Dio a Roma si leva il sole. Desiderrei bene, ancora che so non bisognia, pur per un po’ di anbizione, senza la quale dificilmente si può servire principi, che la portassi una lettera del Gran Duca e del Grana principe per Sua Santità, la quale non contenessi altro se non che Sua Santità sapessi, che Loro Altezze vi avevano comandato che venissi a Roma per servire Sua Santità in tutto quello che bisognia, et che non vi avessi a partire, fino a che Sua Santità non fussi interamente servita de l’opera vostra; come dico, so che non bisognia, ma non nuocierieno. Fatelo di grazia, con il che le bascio le mani. Di Roma li XXI di settembre 1570. Di Vostra Signoria Molto Magnifica Servitore affezionatissimo Guglielmo Sangalletti. Al molto magnifico Signor Giorgio Vasari, mio osservandissimo, in Firenze. 
Illustrissimo et Molto Magnifico Signor mio. Così come Vostra Signoria Illustrissima con lettere s’è ralegrato meco del favore che Sua Santità ha fatto al nostro cavaliere Giorgio, così l’averà possuto fare presenzialmente con seco, dovendo essere comparso costì a buon salvamento, che il Dio sommo Signore l’abbia conciesso. Et se, come ella dicie, Sua Altezza farà da bon compagno con Sua Santità, si puo asicurare Vostra Signoria che Nostro Signore ne sentirà molto sodisfazione; però atenda a fornire costà quello deve fare, a causa possa pensare al ritorno, et io, che li sono tanto nemico, anderò sempre procurando qua di farli contro e subito che s’è partito di qua s’è scordato di tutti. Vostra Signoria Illustrissima. Sa, quanto io li sia obbligatissimo servitore; comandimi che la servirò sempre et umilissimamente le bascio le mani. Di Roma li XX di luglio 1571. Di Vostra Signoria Illustrissima Servitore obbligatissimo Guglielmo Sangalletti Al Illustre Signor mio osservandissimo, il signor Antonio de Montalvo, a Fiorenza. 
Molto magnifico messer Giorgio osservandissimo. Maestro Battista Botticelli falengniame arrivò qua co’ il disegno de l’altare e ci vuole no’ so che, come vi aviserò. E lunedì o martedì vedrò di spedirlo. E il disegno del coro no’ s’è altrimenti mostro, sì come avete ordinato. Ricordatevi, che mi avete a fare quel servizio che vi ho adomandato. Sapendo che è una persona tanto copiosa di partiti, no’ li manchera occasione di agarbare il negozio: e rispondetemi qualcosa sopra di ciò, co’ il che mi vi offero e raccomando. Che Nostro Signore Iddio vi dia ogni contento. Di Roma li XXVIII di giugno MDLXVII. Di Vostra Signoria Magnifica Servitore Guglielmo Sangalletti Al molto magnifico et mio osservandissimo messer Giorgio Vasari in Firenze. 
Molto Magnifico Signor Cavaliere mio osservandissimo. Il cardinale illustrissimo, comune padrone, è comparso qua con molta buona ciera e subito sene venne da Sua Santità, quale l’ha visto molto volentieri et è restato con sodisfazione assai del bene stare di Sua Altezza e che questa purga li faccia così profitto. Ne stava con ansietà veramente e non se li può far cosa né dire che più li gusti che sentire bona nova di Sua Altezza. So che il cardinale ne scrive longamente; però io non dirò altro, salvo che Sua Santità dicie che Vostra Signoria venga a suo piaciere e basta. Dicie che meniate dua con Vostra Signoria, perché qua è Giovanbattista, et uno altro giovane che pur vuol dare, che basteranno. Però possete a comodo vostro mettervi a camino. So che ve l’ha scritto ancora il cardinale di Ciesis, ma ve lo scrivo adesso io. Ma avertite che avanti vi partite di costà, abbiate fornito il negozio della casa del cavaliere Pagni, che il cardinale illustrissimo dicie che sta rimessa in voi. Del prezo basta. Voi sapete che mio fratello et io vi siamo servitori. Si paghi il giusto, e sopratutto che le scritture si acomodino che stieno bene; a questo avertasi, poi fornita mi dovete portare una pianta di tutte a dua le case et redotta in una facciata et sopratutto per acomodarla poi, come vorrete, la spesa che sarà. Ma sopratutto si spenda poco. Così portatemi una pianta della posessione, che s’è compra a Castello, con pianta della casa et ongni particulare, a causa che, poiché per adesso non m’è conciesso il vedere in factto, se vede in disegnio. Io resto molto sodisfatto della vostra amorevoleza e del consiglio che mi date e per comissione de’ padroni: però li acierti pure che io anderò faccendo, avendo sempre in memoria il ricordo datomi; ma che, se non mi sarà dinegato le mani istesse, che non corro altro risico; che a questo non è remedio per adesso pensarci. Non ho possuto dire a Nostro Signore, quanto mi comette per parte di Sua Altezza, che il farò con comodita, e ne saperete nova con altra mia. Della muraglia itendo quanto mi dite, et avete fatto bene a farmelo a sapere; che gioverà a qualcosa et vi ho inteso benissimo. Con il che mi vi raccomando et offero. Di Roma li 16 di novembre 1571. Di Vostra Signoria Molto Magnifica Servitore Guglielmo Sangalletti Al Molto Magnifico Signor mio osservandissimo, Il Signor Cavaliere Giorgio Vasarii. Fiorenze. 
Molto Magnifico Signor Cavaliere mio osservandissimo. Sarà un po di catarro il vostro, che vi sarà calato in quelle parte; però cor un po’ di regola lo sanerete, che così mi sarà molto caro sentire e come state bene, e non prima vene possete venire alegramente. Fra tanto il pensare a questa battaglia navale non sarà che bene. Vedo che avevi fermo la stima della casa di Via Maggio per scudi 1500 di moneta: che sia alla buonora; tirisi avanti il negozio con il fare e' contratti, ch’è bisogno, che di questo mene raporto a messer Guglio del Tovaglia et a Vostra Signoria per quanto toccherà a esso, e per ogni modo porti il disegnio della possesione e case (sic), a causa si veda quello che si deve fare. Ringrazio molto Vostra Signoria della continuova nova che mi date di salute di Sua Altezza, cosa che mi dà molta sodisfazione; con il che le bascio le mani. Dio le dia quanto desidera. Di Roma l’ultimo di novembre 1571. Di Vostra Signoria Molto Magnifica Servitore affettuosissimo Guglielmo Sangalletti Al Molto Magnifico Signor mio osservandissimo, Il Signor Cavaliere Giorgio Vasari. Fiorenza. 
Molto Magnifico messer Giorgio etc. Ho referto a Nostra Signoria, che la si va sernpre spedendo per venire via a servire la Santità Sua, et li ho significato li impedimenti che l’ha auto fino adesso. Lui la desidera quanto prima e l’opera, che la debbe fare. Io no’ so che dirli altro se non che Nostro Signore è capricioso e secondo me averete che fare assai, et no’ sarà mal nessuno che venghiate provisto per lavorare a olio et in altri modi. Avevi preso li cento scudi dal Rinuccino, che sta bene. Ringrazio Vostra Signoria de l’amorevolezza che per la sua mi dicie circa il fatto di mio fratello in farlo conosciere a Sua Eccellenza et agli altri padroni. Che ve ne terrò perpetuo obrigo; et con questo mi vi raccomando et offero: che Nostro Signore Iddio li dia quanto desidera. Di Roma. Alli XVIII di gennaro MDLXVII. Di Vostra Signoria Magnifica Servitore Guglielmo Sangalletti. Al molto Magnifico et mio osservandissimo messer Giorgio Vasari. In Firenze. 
Molto magnifico Signor mio. Ho riceuto la sua gratissima lettera e vedo, quanto la mi dice circa a l’omo che ha fatto elezione per mandare al Bosco, che tutto ho referito a Nostro Signore. E là no’ ci mancherà lengnami et altro che bisognerà per far’ l’ornamento de l’altare, il disegno del quale fu mandato a Savona, già sono XV giorni, co’ ordine, che subito fussi mandato al Bosco asieme co’ altre cose; e si starà aspetando l’omo vostro che arrivi al Bosco, avanti che nessuno lo veda. Il disegno del coro no’ so quel che maestro Battista si vogla dire, che lo lasciò qua, che io glene serbassi, e sta a posta sua; e no gl’è stato comesso da voi né da me, che lo facci, né che lo porti qua; e sopracciò no’ mi occorre dirvene altro. Quell’architetto no’ n’è per ancora tornato da Loreto, per quanto ritrago; et perché sei giorni sono mi occorse trattare un certo negozio co’ messer Antonio Vielli, patrone della statua, e così ragionai con seco del negozio conforme a quanto mi cometesti, lui mi rispose risolutissimo, che no’ voleva lasciarne pigliare ritratto in modo nessuno, perché saria uno ismachare la statua. Quanto al prezzo lui sta in su le pazzie, che ne dimanda II/Mila scudi. Tutto quello che passò fra me e lui fu per via di ragionamento; né credo io, si potessi inmaginare, che tale domanda potessi uscire dalle bande di costà. Mi disse bene, che Sua Eccellenza Illustrissima sapeva, che lo comprerebbe, ma che lui era risoluto, che chi la voleva, ciela pagassi bene: se no’, che restassi in casa sua. Li dissi, che il ragionamento, li avevo fatto, era per mio capriccio et no’ per altro, sì che voi intendete. Potrà Vostra Signoria referire a Sua Eccellenza Illustrissima il tutto; e se ci devo fare altro, mi comandi. Sono stato ricerco da amico mio, che vogla mandarvi una nota delle statue e teste che erano della bona memoria del cardinale di Carpi, che sarà co’ questa: quale si devano vendere, et si averieno per buonissimo mercato, a causa che veggiate, se Sua Eccellenza Illustrissima ci volessi atendere, che veramente sono cose degne della persona. Ancora desiderarei, che li dicessi per parte mia, che tutta quella bella libreria che aveva il detto cardinale, che sono libri Greci, Ebraici, Latini et di altre lingue, si è deliberato venderla, e che questa è una delle belle librerie che sieno in tutta cristianità, e pochi altri. Che un paro di Eccellenza Illustrissima la può comprare, che veramente è cosa tanto rara e bella, che più no’ può essere; et si averia per molti pochi danari a rispetto di quello che è costata. Vostra Signoria, di grazia, co’ la risposta di questa me ne dia qualche resoluzione, a causa che possa rispondere a l’amico mio. Nel resto sapete quanto sia vostro. Amatemi e comandatemi: che Nostro Signore Iddio li dia quanto desidera. Di Roma li XXVII di settembre MDLXVII. Di Vostra Signoria Servitore affettuosissimo Guglielmo Sangalletti. Al Molto magnifico et mio osservandissimo messer Giorgino d’Arezzo. Firenze. 
Molto Magnifico Signor Cavaliere. Io ero deliberato di non vi scrivere, se prima monsignor di Montepulciano non era spedito di qua da Sua Santità, come seguì tre giorni sono. Atende a fare la spedizione delli brevi che bisognia in questa materia; il che et come nol so, perché dicie non lo può dire, ma che l’ha scritto a Sue Altezze. Voi fate un grande errore a lasarvi venir male et poi dite delli altri; per l’amor de Dio abbiatevi cura, che troppo importa la persona vostra. Ma madama Cosina è causa di tutto, che doverria tal volta gittar via e penelli e disegni, et io, se la fussi qua, li faria una bravata da vero e, se credessi potessi arrivare sino costì, credo me ne risolva. Che vi par di queste? None parvi che le orazioni di questo santo omo servono a qualcosa? Or basta. Signor Cavaliere mio, non so che dirvi altro se non asieme con voi rendere grazie a Iddio. Il vostro signor Paulo Giordano s’è portato egregiamente, come tutto intenderete dal Cavaliere Fabi, che vien costì mandato da lui de l’armata. Signor Cavaliere mio, e’ non è niente a proposito questa indisposizione di Sua Altezza, sì per noi altri sua vassalli e servitori, come per servizio della cristianità in questi tempi tanto fastidiosi; per l’amor de Dio voi altri domestici agiutate il negozio con quella destreza sia posibile. Qua è voce universale che non si vole lassare medicare et che vole andare alli boschetti de’ tordi la mattina a l’alba, cose da fare li giovani, e di questo li servitori amorevoli ne patiscono assai: per l’amor de Dio si pensi a remediarci, che v’inprometto ancora che Sua Santità ne sta di mala voglia; dico davero; con il che a Vostra Signoria bascio le mani. Di Roma li 25 d’ottobre 1571. Di Vostra Signoria Molto Magnifica Servitore Guglielmo Sangalletti Al molto magnifico signor mio osservandissimo, il signor cavaliere Giorgio Vasari. Firenze. 
Molto Magnifico Signor mio osservandissimo. La settimana passata li dissi, quanto era passato circa il negozio del Vielli. Aspettone risposta per sapere, se ho da fare cosa alcuna in servizio di Sua Eccellenza Illustrissima, che no’ mancherò mai far quanto posso in suo servizio. Si rimessi cento scudi, che li averà auti; e Sua Santità no’ vi fa furia, né de l’opera vostra che fate, né de l’omo che si deve mandare al Bosco, che avendone detto per l’acusata di sopra, mene raporto a quella. Il Signor. Concino è arrivato qua a buon salvamento et oggi ha auta molto grata audienzia da Nostro Signore; e mi ha portato vostre raccomandazioni, le quali ve le torno al solito duplicate. E con questo le bascio le mani: che Nostro Signore Iddio li doni ogni contento. Di Roma li VIII di novembre MDLXVII. Di Vostra Signoria Molto Magnifica Servitore Guglielmo Sangalletti Al molto magnifico Signor mio messer Giorgio Vasari. In Firenze. 
Molto magnifico Signor mio. Le scrissi a’ giorni passati, quanto aveva risoluto Nostro Signore circa alla sepoltura sua, e così li replico co’ questa il medesimo. Non li posso mandare per ancora, come li ho promesso, un schizo di quel modello, ma lo farò come possi. Nostro. Signore mi ha detto che bisogna aver da voi una misura de’ quadri che fate per la chiesa del Bosco, che di là li viene domandata; però co’ questa li mando l’istessa memoria che mi ha data. Mandatela di grazia quanto prima, giusta a causa che Nostro Signore resti sadisfatto, e per la memoria vedrà quel che e’ domandano. Bascio le mani di Vostra Signoria. Che Nostro Signore Iddio le dia quanto desidera. Di Roma li IX di ottobre 1568. Di Vostra Signoria molto magnifica Servitore affettuosissimo Guglielmo Sangalletti. Al’ molto magnifico Signor mio messer Giorgio Vasari in Firenze. 
Molto Magnifico Signor mio osservandissimo. Io non so già di avere mai ofeso il mio Signor Cavaliere, che abbia così a tratarmi e farmi privo di quatro sua righe, cosa che son resoluto non tolerare che posso fare io; se forse di qua non ha hauto quelle sodisfazione che merita dengnissimamente il valor suo et che sopra di me vene vogliate prevalere, a fe’ non farete. Io non intendo di non vi essere il medeximo servitore et amico che vi son stato, e perché il veggiate, vi afaticherò e pregerrò che vogliate favorirmi apresso a Sua Altezza, et del signor Montalvo a far che Sua Serenissima. Altezza mi segni la mia supplica della ereptione della mia comenda di Santo Stefano, la quale per grazia de Iddio è già stata in mano al Signor Bonsi uno anno. Questa cosa mi importa assai, perché sengniata che sia, voglio unirci altre entrate e fare e stabilire la casa mia. Però, Signor Cavaliere mio, aiutatemene, e messer Guglielmo del Tovaglia mio cugino solecita il negozio. La lettera aperta per il Signor Montalvo ve la mando aperta, perché la leggiate e poi sigilliate et ancora li facciate la soprascritta, che non so come vadia, e della briga perdonatemi; tenetemi in grazia vostra,et delli signori patroni, et se iddio mi farà grazia di cavarmi un dì dalle mani de’ diavoli, ci rivedremo. Saluto vostra moglie. Di Roma li VIII d’agosto 1573. Di Vostra Signoria Molto Magnifica Servitore affettuosissimo Guglielmo Sangalletti Al Molto Magnifico Santo Cavaliere Giorgio Vasari mio osservandissimo. In Firenze. 
Molto magnifico messer Giorgio osservandissimo. La vostra de XXX del passato m’è stata di consolazione grande, vegendo, che dite eri arrivato costì in Firenze sano e salvo, che Iddio ne sia sempre ringraziato. La sua spedizione Claudio atende ed è apresso alla fine; e subito spedita, ve la manderò, e state a posato animo, che sarà benissimo acomodata, et arete conto della spesa. Ringrazio Vostra Signoria infinitamente de l’uffizio fatto per me co’ l’eccellenze de’ padroni. La prego in ogni buona occasione, che se li porga, tenermi vivo in grazia loro; e se Iddio mi darà grazia, che possa guarire di questa mia infirmità suplirò a quello avessi mancato sino adesso, sì che scusatemi, che con effetto lo merito. E no’ sendo questa ad altro effetto, li bascio le mani. Cristo la guardi. Di Roma li V di aprile MDLXVII. Di Vostra Signoria Servitore affettuosissimo Guglielmo Sangalletti. Al molto magnifico e mio osservandissimo messer Giorgio Vasari in Firenze. Ho referto a Nostro Signore quanto m’ha detto et li ho basciato e piedi santissimi in nome vostro. M’ha detto, che solecitiate; et che sappia giornalmente quel fate non può se no’ giovare. 
Molto Magnifico Messer Giorgio. Le tavole sono comparse al Bosco et sono riuscite bellissime, così scrivano. Don Serafino era tornato là e doverrà ancora esso scrivere, il che saperete A maestro Ciesare pagherò li XX scudi d’oro secondo che dite, sono per alcune sua fatiche oltre alle indorature fatte conforme a quanto scrive don Serafino, il quale dicie averlo sodisfatto di ongni resto et che resta sodisfatissimo. E come vi dissi, venga a suo piaciere, che sarà sempre il ben venuto. L’arcivescovo nostro sta assai bene et credo si ridurrà in quartana. Marcantonio sta bene, atende a inparare; con il che le bascio le mani. Di Roma li XV di settembre 1570. Di Vostra Signoria Molto Magnifica Servitore affezionatissimo Guglielmo Sangalletti Al molto magnifico messer Giorgio Vasari, mio osservandissimo, a Firenze. 
Molto Magnifico Signore mio. Nostro Signore mi ha commesso vi scriva che se l’uomo, che avevi eletto per mandare al Bosco per fabricare l’ornamento de l’altare di legname, è morto, fa avere pazienza; come sì anco bisogna avere di quelli altri giovani che sono obrigati a quel lavoro di Siena, che sarieno stati atti a ciò. Ma vi da anco tempo sei altri mesi a farne la provisione o elezione di altri, che giudicate sian al proposito, perché il tempo no’ fugge. Siché voi intendete, quale è la mente sua. Messer Francesco Rinuccini vi pagherà scudi cento, come vedrete per la inclusa lettera. Fateveli pagare e atendete a dar fine a l’opera, sì come dite; ma sia con vostra comodità, perché Nostro Signore no’ vene fa fretta. A’ giorni passati mi occorse essere co’ messer Antonio Vielli per un mio negozio, e così longamente parlamo sopra il negozio della statua; et io li conclusi che Sua Eccellenza Illustrissima, come un patrone, non ci voleva atendere per il prezzo che diceva, ma che io credevo bene, che se lui volessi venire a un prezzo ragionevole senza domandarne le pazzie, che crederei poterli forse far qualche servizio, e che no’ bisognava pensassi averla a incantare, perché a Sua Eccellenza no’ piaceva quel modo di far, ma che dicessi liberamente l’animo suo. Mi rispose, che l’aveva scritto a voi, ma che no’ avea auto risposta. Li dissi, che no’ me ne maravigliavo, perché se aveva detto a lei il prezzo che disse, a me era cosa da ridersene. Or basta. Io crederia, che per un secento scudi d’oro la si averia. M’è parso farvelo a sapere, a causa se giudicate sia a proposito, l’ possiate notificare a Sua Eccellenza. E se in questo e in altro io la devo servire, che sono prontissimo a farlo; con il che quanto so e posso mi vi raccomando: che Nostro Signore Dio [li dia] quanto desidera. Di Roma il primo di novembre 1567. Di Vostra Signoria Servitore affettuosissimo Guglielmo Sangalletti Al Molto Magnifico et mio osservandissimo messer Giorgio Vasari. Firenze. 
Molto Magnifico Signor cavaliere mio osservandissimo. Del venir suo deve essere, come la sta bene et non prima, che così dicie Sua Santità; però atenda a ben sanarsi et con sua comodità poi venga, che sempre sarà la ben venuta. Della stima della casa di Via Maggio tutto sta bene; ma e' s’è fatto uno errore, che la supplica che s’è fatta passare da Sua Altezza, dove dicie che il signor cavaliere Pagni possa vendere a me, deve dire a messer Francesco mio fratello, che è lui che compera, et il contratto non si può fare dicano se non conforme al rescritto; però è di neciessità che il mio signor cavaliere pigli questa briga di suplicare il signor Montalvo che voglia far passare uno altro rescritto in questa forma d’andare questo diciendo che s’è fatto errore come con efetto s’è fatto. Però messer Guglielmo Del Tovaglia mio cugino sarà da voi e che si veda di obtenere questa graza, che altrimenti non si potria fornire il negozio. Et se porterete con voi la pianta della casa e posessione, mi sarà molto caro; ma bisogna ancora che facciate uno scandaglio della spesa che sarà al ridurre la facciata della casa, come vorrete e come stia bene. Con il che le bascio le mani. Dio vi dia quanto desiderate. Di Roma li VII di dicembre 1571. Di Vostra Signoria Molto Magnifica Servitore Guglielmo Sangalletti. Al molto magnifico Signor Cavaliere Giorgio Vasari in Firenze. 
Molto Magnifico Signor Cavaliere. Averà inteso per l’altra mia, come il vescovo di Montepulciano ebbe resoluzione del negozio delle reliquie di San Donato da Sua Santità, e tal quale la fussi so che ne scrisse a Sue Altezze; penserò che presto sarà di ritorno, poi che credo sia spedito e brevi et altro che bisognia, e doverrà presto essere de’ vostri. Dicie Sua Santità che non si può fare, però che per questa volta velo perdona, pur che gli promettete di guarir presto, di che io li ho promesso che da voi non resta. Vedete che non sia bugiardo, veramente che questa grazia nova è tale che bisognia come dite lassarne memoria, e vedo che in altro luogo non staria bene se non in la sala regia, di che io pigliarò ocasione di parlarne a Sua Santità. E ve ne saprò dir qualcosa con altra mia. Amatemi e comandatemi, che sono al vostro servizio sempre. Di Roma li II di novembre 1571. Di Vostra Signoria Molto Magnifica Servitore affettuosissimo Guglielmo Sangalletti Al molto magnifico Signor mio osservandissimo, il Signor Cavaliere Giorgio Vasari, in Firenze. 
Molto magnifico Signor mio. Ancora che qua sia comparso parechi giorni inanzi il dono, fattomi della lettera, significandomi lo aparato del battesimo della figliuola del Illustrissimo Signor Principe, comun padrone, e visto da tutti questi signori, nondimeno, quando l’ho riceuto, mi è stato molto grato. Ne bascio le mani a Vostra Signoria, e mi fa troppi favori; no’ so, quando mai gliene potrò render pariglia: pur pregherò Iddio, che mi dia occasione di posserlo fare. Vadi finendo l’opera, che fa per Sua Santità, che no’ se ne fa prescia; però piglila co’ sua comodità, che no’ fugge tempo; con il che me li offero e raccomando, che Nostro Signore Iddio le dia quanto desidera. Di Roma li XIII di marzo 1568. Di Vostra Signoria Molto Magnifica Servitore affettuosissimo Guglielmo Sangalletti Al molto magnifico signore mio messer Giorgio Vasari in Firenze etc. 
Molto Magnifico Signor Giorgio. Le tavole son’ giunte al Bosco, che cie n’è nuove, a bon salvamento et si atende a metterle sopra, e come se n abbia aviso della sodisfazione, il saperete. Del vostro venire pigliate la vostra comodità, e se la vostra consorte si lauda di me, n’ha causa, che se non la menassi, faresti grandissimo errore, poiché questa è ocasione giustisima di veder Roma. Nel resto, quando sarete qua, si darà recapito a tutto; non sarò più lungo, che non ho tempo. La ringrazio delle raccomandazione al cardinal illustrissimo et vi bascio le mani. Di Roma il primo di settembre 1570. Di Vostra Signoria Molto Magnifica Servitore affezionatissimo Guglielmo Sangalletti Al Molto Magnifico Messer Giorgio Vasari, mio osservandissimo. Fiorenza. 
Molto Magnifico messer Giorgio. Ho parlato co’ Nostro Signore. E dettoli, quanto mi scrivete per la vostra di sabato passato circa alla tavola, e quanto al farla in tavola o tela. Mi rispose, che a questo sene raportava a Sua Eccellenza, che se li pareva meglio in tavola, si faciessi; ma bisogna avere grande avertenza, che il legniame sia stagionato per rispetto delle aperiture. E poi che Sua Eccellenza Illustrissima dicie piglierà il carico lui di farla condurre al Bosco, questo li è piaciuto assai; et li possete dire, che Nostro Signore velo ringrazia assai, poi che piglia a favorir le cose sua in questa maniera, che non penserà ad altro, et che se ne rimetta in tutto a Sua Eccellenza. Et questo m’ha comesso vi scriva; e sarà bene, quanto prima mandate quel modello che dite, che Sua Santità il vedrà volentieri. Il vostro negozio Claudio il va spedendo; e come sarà fornito, vi si manderà tutte le scritture, che no’ si perde tempo. E mi bisogna avere da voi quella fede che sapete vi dissi, ma non ancora. Quando sarà tempo, velo aviserò, con il che fo fine. Cristo vi guardi di male. Di Roma il dì XII di aprile 1567. Di Vostra Signoria Servitore Guglielmo Sangalletti. Al Molto Magnifico messer Giorgio Vasari mio osservandissimo. In Firenze. 
Molto magnifico messer Giorgio mio osservandissimo. È m’è venuto alle mane la supplica originale del breve del vostro decanato, che si espedì a’ giorni passati; e perché è bene, che salutate ancor questa insieme co’ il breve, ve la mando. Ditene la ricevuta. Quanto al resto mi raporto a quanto vi ho scritto per altra; et il Signor Concino iermattina si partì di qua, dal quale ho riceuto tanti favori e grazie, che io gle ne restarò in perpetuo obligatissimo. E per questa mia la supplico, che quando sarà costì, li vogla in nome mio basciare le mani, dicendoli, che no’ si scordi di me in le occasioni che se li porghino, poi che li sono tanto amorevole servitore, co’ il che le bascio le mani: che Nostro Signore Iddio li dia contento. Di Roma li XXIX di novembre 1567. Di Vostra Signoria Molto Magnifica Servitore affettuosissimo Guglielmo Sangalletti Al molto magnifico et mio osservandissimo messer Giorgio Vasari in Firenze. 
Molto Magnifico Signor Cavaliere mio osservandissimo. Qua non s’é fatto altri brevi per il negozio delle reliquie di S. Donato che il primo. Non so che vi vogliate dire. Il Cardinal Chiesa non ha segnato supplica nessuna, a tale che m’avete dato la burla, che così dicie Sua Santità, che ha volsuto ritrovare come stava la cosa; altro breve che il primo non s’è fatto. Or basta. Venirà il vescovo di Monte Pulciano e si acomoderà tutto, che digià l’ho detto a Nostro Signore e dato la sua al Cardinale Rusticucci e basciateli le mani in nome suo, e vi saluta. Circa a quel poco buono non se ne parli più. Sarà comparso costì lo scultore che va al Bosco et averete inteso abastanza. Non so a che cosa voglia servirsi di voi Nostro Signore; però non vi posso dire. Facciate provisione alcuna. Se intenderò qualcosa, ve lo aviserò. Vi bascio le mani; che Nostro Signore le dia quanto desidera. Di Roma li XIIII di settembre 1571. Di Vostra Signoria Molto Magnifica Servitore Guglielmo Sangalletti Al molto magnifico Signor mio, il Signor Cavaliere Giorgio Vasari in Firenze. 
Molto Magnifico Signor mio osservandissimo. La non si inganna a credere che Nostro Signore in ogni ocasione che le si porga le darà sadisfazione, et io ne l’acierto che il vedrà per li efetti. Segua pur di tirare a fine l’opera che fa per esso con diligenzia e solecitudine, perché si potria molto più presto che non pensate vedere e forse costì. De l’opera mia dico circa a quel ritratto mi piacie sentire che di già Vostra Signoria abbia dato l’ordine che ne sia servito; non si guardi a spesa, pur che stia secondo che saperà ordinare il mio signor Giorgio, che assai il desidero. Il sugietto che Vostra Signoria mi dicie che vorria li dessi, per farvi qual cosa di suo mano, non saperei che dirli; acepterò sempre il vostro parere, si in questo come in tutto il resto de' mia afari, siché sopra questo non aspettate altro da me, et risolvetevi da voi stesso. A Nostro Signore ho detto delle colonne cavate a Seraveza e della chiesa che si farà in Valdichiana, per redurci quelle ossa di quei meschini che morsano in la giornata. Tutto è piaciuto a Nostro Signore, ma più la seconda parte, diciendomi: “Sie benedetta Sua Eccellenza che fa così buona e santa opera, proprio cosa dengnia di lui. ” Creda pur Vostra Signoria che diciendolo io senza alcuna sorte di adulazione, che il Cardinale de’ Medici Illustrissimo si porta in suo essere tanto egregiamente che più non si potria desiderare, e con la sua modestia et amorevoleza e grazia la casa sua è un continuo flusso e reflusso di ongni sorta di personaggi. Et è cosa cierto maravigliosa, poi che il Cardinal de' Monte è malato, sendoli bisognato stare alla asistenzia di Nostro Signore questa settimana santa, con quanto maraviglioso garbo ha servito Sua Santità; che son cose che, chi è molto pratico, inciampa pur assai. Et a me tocca a vedere più che nessuno, perché sempre li sto apresso, siché dite alla Signora Illustrissima Sorella che sene glorii, volendoli tanto bene come fa e meritamente. Con il che le bascio le mani. Iddio li dia sanità. Di Roma il dì X d’aprile 1569. Di Vostra Signoria Molto Magnifica Servitore affettuosissimo Guglielmo Sangalletti. Al’ molto magnifico Signor mio, messer Giorgio Vasari in Firenze. 
Molto Magnifico Signor Giorgio mio osservandissimo. Sento molto piaciere delli favori che mi dite ongni giorno fate a mio fratello, e d’altri mi vengono confirmati, di che ne resto obbligato a Vostra Signoria; mi dite che gli [è] ben volsuto da tutto Fiorenze et che egli è stato bene che sia venuto costà et aproposito, come con altra a lungo mi aviserete, che di questo particulare lo desidero sapere da Vostra Signoria quanto prima. Don Serafino era comparso et aveva visto tutto e restato molto contento, che il medeximo scrive lui, et così ho mostro la sua lettera a Sua Santità, quale l’ha inteso volentieri, e la resoluzione fatta di mandare a Pisa, poi che Sua Altezza le faccia condurre fino a Savona, questo piacie assai. Mio fratello farà la spesa di casse che bisognia che così li scrivo. Il falegniame dimattina si rimanderà al Bosco e non li sarà fatto torto. Don Serafino sarà là al Bosco e tutto si doverrà acomodare bene e con sodisfazione. A fra’ Guglielmo detti la vostra lettera, e vedrò che non si tochi di quello s’apartiene a lei secondo la sua comessione. È piaciuto a Sua Santità che don Serafino sia stato in casa mio fratello e non in palazo; però non s’è fatto errore nessuno. Marcantonio sta bene e si fa valentomo. Nostro Signore le dia quanto desidera. Di Roma li III di luglio 1570. Di Vostra Signoria Molto Magnifica Servitore affezionatissimo Guglielmo Sangalletti Al Molto Magnifico Messer Giorgio Vasari, mio servitore e osservandissimo. Fiorenza. 
Molto Magnifico messer Giorgio. Bisognia aver pazienza di qualcosa che si sente dire e contro alla voglia sua e contro alla verità spesse volte, poi che l’omo sta sempre sotto posto alli maligni. Ho scritto a don Serafino, quanto m’avete detto, et si doverà pigliarci remedio. Allo stucatore qua ho detto che facci quanto Vostra Signoria li scrive circa alla tavola, che pagherò e darò recapito a tutta la spesa; però lo solecitarò, ma credo no bisognia, che troverete a l’ordine tutto. Il cardinal di Ciesi non manca far solecitare che bisognia al servizio vostro et domenica, che abbiamo a essere asieme, ragioneremo del fatto vostro circa alla sua abitazione e vedrò con prossima dirvi qualcosa. Marcantonio vostro sta bene et si fa valentomo. Il cardinal’ Alessandrino sta bene et è guarito a fatto, Dio grazia; tenete per vostro come sono servitore. Il negozio delle statue fu fornito che mi piacie, et ve ne ringrazio. Di Roma li XXVIII di luglio 1570. Di Vostra Signoria Molto Magnifica Servitore Guglielmo Sangalletti  Questa sera a notte ho riceute altre vostre che per il corriere di L. Ne suplirò con la risposta. Al molto magnifico Signor mio messer Giorgio Vasari in Firenze. 
Molto Magnifico Signor cavaliere osservandissimo. Averà inteso per l’altra mia quanto le dissi per comessione di Nostro Signore; ne aspetto risposta per poserli referire quanto dite e fatevi, non sendo, pagare da messer Guglielmo del Tovaglia li 200 scudi, a causa possiate fare qualche mala spesa. Io mi vo spedendo alegramente forse per essere de’ vostri questa state, se già li caldi non mi ritengano,che credo; et fra tanto amatemi et comandatermi et con ocasione basciate le mani in mio nome a l’una et l’altra altezza et imparticulare al Signor Montalvo, al quale io devo molto per la sua cortesia; con il che le bascio le mani. Adio. Saluta vostra consorte. Di Roma li XXX di maggio 1572. Di Vostra Signoria Molto Magnifica Servitore affezionatissimo Guglielmo Sangalletti Al Molto magnifico Signor mio, il Signor Cavaliere Giorgo (sic) Vasari in Firenze. 
Molto Magnifico Messer Giorgio. L’amorevolezza vostra è tale che non ci si può arivare, e basti. Mio fratello comparse costà e Vostra Signoria l’aveva favorito apresso a Loro Altezze conforme alla vostra amorevolezza; liene resto asieme con esso obligatissimo, pregandovi al continovare in ogni ocasione etc. Delle teste che sono in la casa, ne scrivo a mio fratello che sia con Vostra Signoria, e quanto a’l’aconcime della casa, quando non abbia a essere molta spesa, si potria fare, ma l’inbarcassi non è a proposito; però ne lasserò il pensiero a chi tocca et che è in su loco. Sua Santità aprova che sia bene si mandi a Pisa con quella bona comodità le tavole per l’altare della chiesa del Bosco; però don Serafino s’è partito oggi per al Bosco e passerà di costì, e con seco potrà risolvere tutto, che tiene ordine da Nostro Signore di tutto. Ma Sua Santità dicie bene che a Pisa o a Livorno, dove si poseranno le tavole, bisognia avertire stieno bene comode, a causa che non patischino, et per la prima comodità de pasaggio di galere mandarle non a Gienova, ma a Savona et conseguente poi là, a chi vi dirà don Serafino, il quale verrà a starsi costì con mio fratello; et io desiderria che Vostra Signoria diciessi al signor Principe et a Sua Altezza da parte mia che questo omo è l’anima dì Sua Santità e che li faccino carezze, perché non è fuor di proposito far così; l’ho detto qua al signor ambasciatore, che ancora esso le scrivi, come so che ha fatto; ma fate ancora voi questa diligenzia e bastivi che gli è onipotentissimo. Circa la spesa delle armature o altro trattate con don Serafino; che un minimo suo ordine basta in far tutto. Marcantonio vostro sta bene e atende a inparare e farà onore alla casa, e creda che non li manca cosa nessuna. Amatemi et comandatemi, che sono al vostro servizio; addio. Di Roma li XVI di giugno 1570. Di Vostra Signoria Molto Magnifica Servitore affezionatissimo. Guglielmo Sangalletti Al Molto Magnifico Signor Giorgio Vasari, mio Signore osservandissimo. Fiorenza. 
Molto Magnifico Signor mio. Il padre don Serafino mi dicie avere scritto al Bosco quanto facieva di bisognio e conforme alla vostra voluntà, quale penso che presto lui debba andarci come seguendo lo saperà. Ho detto a Nostro Signore che la Signoria Vostra solecita l’opera e li cartoni per le cappelle, che n’ha preso assai consolazione; andate faccendo, a fine che possiate al tempo venire qua conforme alla promessa. Quando sono andato dal datario per il canonicato d’Arezo, trovò che digià è stato inpetrato; e fatta la spedizione, sendo morto, da uno Aretino, venuto qua aposta, a tale che non ci è remedio, e l’unione dificilmente s’averia possuta obtenere, ma la grazia per il suo parente: sì aviate pazienza; et a meglio ocasione servirò Vostra Signoria conforme a l’obligo mio. Marcantonio vostro nepote sta bene, né li manca cosa nessuna. Nel resto mi comandi, che sono al suo servizio sempre. Di Roma li VII di maggio 1570. Di Vostra Signoria Molto Magnifica Servitore affezionatissimo. Guglielmo Sangalletti Al Molto Magnifico Messer Giorgio Vasari Aretino, mio Signore osservandissimo. Fiorenze. 
Molto Magnifico e onorato Messer Giorgio. Per la gratissima sua delli XVIII del presente vedo, quanto sempre et in ogni ocasione la mi favoriscie apresso a quelle Eccellenze, di che io liene resto per sempre obbligato. Resta che continoi, come so farà, e per grazia in mio nome basci le mani a monsignor illustrissimo cardinal de’ Medici, diciendoli che non si scordi Roma; se però non ha ricieuto da noi altri qualche dispiaciere, il che non crediamo, sendo ocasione di non si scordar Roma la preciessione sola del corpusdomine e la casa di Trento oltre a infinite altre cose; siché non manchi Vostra signoria farli questa anbasciata. Li son servitore come sapete; comandatemi et amatemi; iddio etc. Di Roma il dì XXV di giugno 1569. Di Vostra Signoria Molto Magnifico Servitore aff. O Guglielmo Sangalletti. Al’ molto magnifico mio osservandissimo messer Giorgio Vasari in Firenze. 
Molto Magnifico Signor Cavaliere. Potrà come ella dicie a sua comodità venirsene; e se ci sarà queste feste di Natale, ci goderemo asieme alegramente. Circa li omini che deve menare non ne doverrà mancare né costa né qua: però non resterò di non solecitare il cardinale di Ciesis per ‘l bolognese. Giovanbatista aspetta qua Vostra Signoria et ancora esso potrà far qualcosa, che così dicie Sua Santità. E porti pur con seco la pianta e della possesione e casa, a causa si possa pigliare qualche resoluzione. Vostra Signoria si sarà adoperato, perché la supplica sia sengniata di nuovo da Sua Altezza in nome di mio fratello, per la causa dettovi per altra, che altrimenti non si potria fare il contratto. Mi piacie le buone nuove che mi date di Sua Altezza, che le simile vi dò io di Sua Santità, quale sta tanto bene che non si può più. Dio cie lo conciedi e mantenga tanto quanto è suo servitio; con il che le bascio le mani. Dio le dia quanto desidera. Di Roma li XIIII di dicembre 1571. Di Vostra Signoria Molto Magnifica Servitore Guglielmo Sangalletti Al molto magnifico Signor mio osservandissimo, il signor Cavaliere Giorgio Vasari in Firenze. 
Molto Magnifico et onorando messer Giorgio osservandissimo. Poco ocorre che Vostra Signoria faccia scusa con meco; a me basta che, quando e’ vi avanza tempo, diate resposta alle mie lettere e non prima. Atendete pure al servizio e bisognia abbiate pazienza, poi che Iddio benedetto vi ha dotato della virtù, l’ha fatto, perché la isparghiate et che sie nota al mondo, come e siché soportate tutto in pazienza. Quando vostro nepote venirà, se li darà il recapito che sapete, né si mancherà per la parte mia di farli ongni servitù e comodo. Al tempo vi si dirà che facciate provisione delli omini per il Bosco. Il cardinale illustrissimo mi piacie sentire che stia bene e che atenda alli studii, cosa cierto che darà sodisfazione a tutti li sua amici e servitori; e Sua Eccellenza lo deve tenere come dite molto caro, perché ha da fare gran riuscita in particulare in questa corte; che Iddio li dia vita etc. Del ritratto mi piacie sentire quanto dite; ora che non ci è dificultà, vedete di grazia di spedirlo, che il desidero somamente; così quel non so che che rni diciesti volevi avessi di mano sua, che son cose da desiderarle; però io non me le scordo. A. Nostro Signore. Ho basciato i santissimi piedi in nome suo, et li dà salute, et io li resto servitore. Di Roma addì 29 di luglio 1569. Di Vostra Signoria Molto Magnifica Servitore aff. O Guglielmo Sangalletti. 
Molto Magnifico Signor Cavaliere, mio osservandissimo. Come io vada da Sua Santità, che sarà fra brevi giorni, farò l’ofizio e ne aviserò Vostra Signoria; così quando mandarete il quadro, lo presenterò et farò quanto mi sarà comandato da lei. Ricordatevi, quando andate in cupola, al gran lavoro, che così si può chiamare, che le cose stieno per l’ordine loro, non vi fidando in ciò di nessuno, et San Giovanni Laterano vi si rapresenti; però acepttate il ricordo da me, che li sono servitore amorevole. Con il che le bascio le mani, desiderandoli ongni contento. Di Roma li XX di giugno 1572. Di Vostra Signoria Molto Magnifica Servitore affettuosissimo Guglielmo Sangalletti Al molto magnifico Signor mio, il Signor Cavaliere Giorgo Vasari, in Firenze. 
Molto Magnifico Signor mio. Ho sentito infinito piaciere che la mia lettera vi trovassi fuora de letto et che stiate bene: andate così mantenendosi che non sarà cosa dificile in cotesta buona aere il riaversi presto. Lassate dire a noi altri qua, che abitiamo il Vaticano, che non si parla d’altro che morti o malati. Iddio ci a[i]uti, che bisognio n’abbiamo. L’opera mia sie raccomandata a Vostra Signoria, come so che farà, quando potrà. Il cardinale illustrissimo, nostro patrone, si mette a ordine per venir qua; sia in la buon ora, ma lassi passare tutto ottobre avanti parta, perché non mette conto; e creda Vostra Signoria che m’è secondo patrone per natura e per elezione, al quale prego Vostra Signoria in mio nome basci le mano etc. Di Roma a dì II di settembre 1569. Di Vostra Signoria Molto Magnifica Servitore affezionatissimo Guglielmo Sangalletti. Al Molto Magnifico Signor mio osservandissimo Il Signor Giorgio Vasari. In Firenze. 
Molto Magnifico Signor Giorgio, mio patrone. La Signoria Vostra arrivò finalmente costì a Fiorenza non obstante il crudele tempo et, se ci guadagnasti un po’ di catarro, non fu poco; fateli careze, che bisognia tratarlo bene volendo che se ne vadia. Sua Altezza fu incoronato in capella da Sua Santità et questa fu vista degnia d’essere in la sala, come doverrete fare pensiero, (averete auto ongni minuzia, se qualcosa volete, avisate) e fu veramente bellissima vista et degnia della grandezza sua; così voi isforzatevi con il demostrarla in pittura a chi no l’ha vista, con quella maniera che si ricierca, che di queste cose non ne segue molte, et averete materia belissima da imortalarvi. Mi piace sentire il buono ofizio che dite aver fatto col Serenissimo Signor principe per me e, se verra qua come si dicie, penserò mi troverrà come sono molto suo fidele et amorevolissimo vasallo. Marcantonio vostro nepote sta bene, e come torna il vescovo di Narni, si soleciterà quanto Vostra Signoria ha comandato. Le bascio le mani, che Nostro Signore le dia quanto desidera. Perché il Signor Lionardo d’Ancona, cameriere di Sua Altezza, m’ha qua parlato molto gratamente che mi acomoderà di quelle statue che sono in la casa di mio fratello, per quello che vorrò io, et volsutomi donare, li ho risposto che Vostra Signoria sarà costì seco et che lene dirà e tratterà seco quanto farà di bisognio. Vostra Signoria per grazia le veda un poco e sapere l’animo suo et avisatemelo, a causa mi possa risolvere; con il che le bascio le mani. Di Roma il dì XVII di marzo 1570. Di Vostra Signoria Molto Magnifica Servitore obbligatissimo Guglielmo Sangalletti Al Molto Magnifico Signor mio osservandissimo, Il Signor Giorgio Vasari. In Fiorenza. 
Molto Magnifico messer Giorgio osservandissimo. La dispensa vi si mandò la settimana passata; però la vostra moglie non doverà gridare. S’è dato recapito alle tavole et lo istucatore fa fare quello bisognia, secondo che dicie li avete comesso; però io me ne rimetto a esso, non li lasso mancare cosa nessuna conforme alla voluntà vostra; però scrivete a lui che vi ocorre. Per ancora non s’ha aviso delle tavole mandate a Gienova, quando s’averà, lo saperete. Scrissi per conto de l’indoratore al Bosco a don Serafino e credo che sarà spedito conforme alla voluntà nostra et sua. Basciate le mani al Cardinal de Medici Illustrissimo, et mi ralegro del bon tempo che si dà. Buon però li faccia; guardisi da’ disordini, perché qua è aspettato con gran desiderio da tutti li sua servitori; con il che le bascio le mani. Di Roma li VI d’agosto 1570. Di Vostra Signoria Molto Magnifica Servitore affezionatissimo Guglielmo Sangalletti Al molto magnifico Signor mio, il Signor Giorgio Vasari in Firenze. 
Molto Magnifico signor mio osservandissimo. Ho ricieuto la nota delle teste che sono del signor Marinozzi et il prezzo che è molto grande spesa; pur mio fratello doverrebbe presto essere costì e sarà con Vostra Signoria e si risolverà. Don Serafino presto sarà di partita per il Bosco e credo passerà di costì, al quale potrà Vostra Signoria sodisfarsi di quanto li farà di bisognio. Questa promutazione de’ cardinali ha tenuto che non v’ho prima risposto; credo che sarà molto piaciuta a loro altezze, poi che ci sono tanti rari omini. Con il che le bascio le mani; e Marcantonio sta bene. Di Roma li XXII di maggio 1570. Di Vostra Signoria Molto Magnifica Servitore affezionatissimo. Guglielmo Sangalletti Al Molto Magnifico Messer Giorgio Vasari mio osservandissimo. In Fiorenza. 
Molto Magnifico Signor mio Per l’altra mia le scrissi, quanto mi facieva mestieri circa del suo venire qua. Le replico il medeximo et ne aspetto da voi risposta. Non ho possuto poi parlare con Sua Santità et però non v’ho che dire altro. Messer Giovan Battista Cini mi scrive che non so che omo a ciò deputato voleva tagliare a Castello cierti mia olmi per servirsene in Arno, pur che crede aver rimediato: se sarà vero, l’averò caro, quanto che no, se vi paressi, o bisogni farne una parola con Loro Alteze per parte mia. Vene prego più presto paghisi quel bisognia; confido in la sua amorevoleza, rallegrandomi seco di questa così buona nova per tutta la cristianità, che pure hanno fatto davero. Addio. Li V di settembre 1572. Di Vostra Signoria Molto Magnifica Servitore affezionatissimo Guglielmo Sangalletti. Al molto magnifico Signor mio osservandissimo Il Signor, Cavaliere Giorgio Vasari, in Firenze. 
Molto Magnifico Signor Cavaliere. Avesti li dugiento scudi che vi rimessi per comessione di Nostro Signore, che sta bene. Come anderò da Sua Santità, che sarà forse dimani, vedrò quel tanto dirà sopra al seguitare li cartoni cominciati o fare altra impresa et ve ne darò aviso, né mancarò basciarli i piedi santissimi in nome vostro. E se la manderà il quadro, io lo presenterò molto volentieri e servirò Vostra Signoria in questo et in altro che mi comandi. Dica pur vivamente e dove bisognia, che sono omo dabene, e ben presto che averò terminato feliciemente li mia afari, li maligni si aquieteranno; ne averò più che dire; con il che le bascio le mani. Di Roma li XIII di giugno 1572. Di Vostra Signoria Molto Magnifica Servitore affettuosissimo Guglielmo Sangalletti Al Molto magnifico Signor mio, il Signor Cavaliere Giorgio Vasari. Firenze. 
Molto Magnifico messer Giorgio. Averà inteso Vostra Signoria dal padre priore di Santa Maria Novella, quanto si era resoluto sopra il negozio di suo nepote, che Nostro Signore si contenta che lo mandate qua, et averne quella cura che si conviene, e monsignor illustrissimo cardinale Alessandrino aveva comessione di scriverne a Vostra Signoria, come averà fatto. Però me ne raporto a Sua Signoria illustrissima, e creda pur, come ho detto più volte, che Nostro Signore li farà sempre ongni sorte di oneste grazie. Quanto alli omini per indorare l’ornamento del quadro al Bosco ci è tempo, come vi dissi per l’utima. Basti a Nostro. Signore che, quando sarà da fare, lei disporrà di tutto a suo sadisfazione. Il cardinale illustrissimo de’ Medici come patrone si doverrà partire dimattina, che sarà lunedì, per cotesta volta; e credami Vostra Signoria che e’ s’è portato tanto egregiamente e con tanta sadisfazione di tutta questa corte et in particulare di Sua Santità che è cosa miracolosa e non creda Vostra Signoria che questo mio scrivere sia con adulazione, perché la verità è così; et in casa sua del continuo concorre tutta Roma, e Vostra Signoria acierti pur quelle Eccellence con ocasione che il cardinal de’ Medici è li splendore di questa corte. Feci uno ofizio con Sua Santità quando li domandai l’audienza per la sua spedizione, che fu ieri, che fu sabato, dicendoli che tutti li servitori amorevoli del cardinale suplicavano Sua Santità che volessi dire al cardinale che quando era costà in Fiorenza, che atendessi alli studii et che e’ faciessi in essi qualche profitto, a causa che quando ritornassi qua, che conosciessi l’avessi fatto, per poterlo cominciare a inpiegare in qualche congregazione o negozio che fussi ocorso. Mi disse di farlo, e l’ho fatto gagliardamente, e credo che questo li abbia a essere molto più esprone che di ongni altro che cielo diciessi; così addio piaccia che segua. Ma per l’amor di Dio, che il cardinale non ne sapessi cosa alcuna che fussi stato ciò procurato da me, che forse mene vorria male; ma il tutto ho volsuto fare a sapere al mio signor Giorgio per sua et ancor mia sadisfazione. Le ricordo il mio ritratto et il quadro apresso, pur tutto con suo comodo. Le bascio le mani. Che Nostro signore Iddio le dia quanto desidera. Di Roma li XI di giugno 1569. Di Vostra Signoria Molto Magnifica Servitore Guglielmo Sangalletti. Al Molto Magnifico Signor Giorgio Vasari, mio Signor osservandissimo. A Fiorenza. 
Molto Magnifico signor Giorgio. Don Serafino passerà per costì, se non si pente, e Vostra Signoria averà comodità di quanto desidera. Non so che si sia fatto altra resoluzione della incrostazione delle cappelle né tampoco altri disegni; però atenda pure a lavorare alegramente et questo settembre sene venga a fornire come ha promesso. A Sua Santità non dirò altrimenti della tavola mostra, per non correre risico se l’avessi per male. Marcantonio suo nepote sta bene, né li manca cosa alcuna. Delle teste mio fratello sarà comparso costà e sarà venuto a basciare le mani a Vostra Signoria, e n’arete ragionato seco. Amatemi et comandatemi, che Nostro Signore le dia quanto etc. Di Roma l’ultimo di maggio 1570. Di Vostra Signoria MoltoMagnifica Servitore affettuosissimo. Guglielmo Sangalletti Al Molto Magnifico Messer Giorgio Vasari mio osservandissimo. A Fiorenza. 
Molto Magnifico Messer Giorgio. Devono a questa ora essere arrivate le tavole al Bosco, per quanto scrive don Serafino, che s’aspettavano; come ne abbia aviso, il saperete. L’istucatore di qua atende a lavorare e prepara quanto li avete comesso et ha preso il posesso delle sua stanze in palazzo. Quanto al particular di vostra moglie voglio più presto essere nemico vostro che suo, che io dica che la non venga a Roma; mai sarà questo, et questa bella ocasione non deve perdere né voi lasarla, che queste sante indulgenze et stazioni tutti li cristiani fideli a Dio ci averanno a venire al manco una volta in vita loro, e Dio agiuterà, né mancarà case. Basta che in palazzo sappiate che non stanno donne. Amatemi et comandatemi, che son vostro. Di Roma li XVIII di agosto 1570. Di Vostra Signoria Molto Magnifica Servitore Guglielmo Sangalletti Al molto magnifico Signor mio, il Signor Giorgio Vasari in Firenze. 
Molto Magnifico Signor Giorgio. Pensarò che la tavola sia arivata al Bosco sana e salva, poi che ci è lettere che era molto vicina e per causa delle pioggie era un po’ tardata. Tutto ha saputo Sua Santità e ne resta molto sodisfatto, dico della vostra diligenzia. Quanto alle tavole et altro, che s’ha a far qua, il stucatore fa quello bisognia; però a me non ocorre dire altro. Marcantonio sta bene e si fa valentomo, e resto molto sodisfatto di lui, perché vedo, ci sta volentierissimo; et così le bascio le mani. Di Roma li XXV di agosto 1570. Di Vostra Signoria Molto Magnifica Servitore Guglielmo Sangalletti Al molto magnifico Signor mio, il Signor Giorgio Vasari, in Firenze. 
Molto Magnifico messer Giorgio. Quando Vostra signoria mandera qua suo nepote, segua, quanto per altra mia li ho detto, et io l’amerò sempre come fratello. Delli omini del Bosco, quando sarà tempo, Vostra signoria ne sarà avisato. Il cardinale illustrissimo de’ Medici intendo sta bene, cosa che molto mi piacie. Atenda pure alli studi, che non ci è inpedimento nessuno che lui non abbia a essere patrone di questa corte, et per grazia in mio nome basciateli le mani. So benissimo che averete dificultà nel compiaciermi del ritratto; pur bisognia avere pazienza, piglisela a suo bellagio, che non liene fo furia. Mi voglia bene et mi comandi, che li sono obbligatissimo servitore. Iddio le dia quanto desidera. Di Roma addì VI di luglio 1569. Di Vostra Signoria Molto Magnifica Servitore Guglielmo Sangalletti. Al’ molto magnifico et mio hon’ messer Giorgio Vasari in Firenze. 
Molto Magnifico Signor Cavaliere mio osservandissimo Io non posso così a mia posta parlare con Sua Santità; però io credo che Vostra Signoria faciessi molto meglio a scrivere al Signor Cardinale di Ciesis, che vedessi di ritrarre qual sia la mente di Sua Beatitudine. Non dico per questo di volere sfuggire di non farlo ancora io; ma sapete che la reputazione governa il mondo. Il tracttare per mano di un cardinale una simil materia è molto meglio: pur si è rimessa in lei. Vedrò domenica, se potrò aver audienza e sapere qual cosa, e velo avisero; fratanto amatemi et comandatemi, che sapete vi sono servitore obbligatissimo. Di Roma li 28 d’agosto 1572. Di Vostra Signoria Molto Magnifica Servitore affettuosissimo Guglielmo Sangalletti. Al molto magnifico Signor mio osservandissimo, il Signor, Cavaliere Giorgio Vasari, in Firenze. Firenze. 
Molto Magnifico Signor mio. Sono stato fuor di Roma alcuni giorni per servizio di Nostro Signore, sì che non si maravigli, come dicie fa, se no’ ho scritto e risposto a più suo. Le dico che mi dispiace che no’ fussi in Firenze, quando passò lo scultore ch’è andato a Carrara per li marmi, per far l’opera di Nostro Signore, che averia auto [da dire] l’avessi conosciuto, potria essere barbero; ma no’ ha viso. Il suo disegno mandatomi lo detti a Nostro Signore quale mai s’è ritrovato e creda pur sicuramente che non può essere stato inburcato da esso cosa alcuna, perché questo di questo omo qua era stato fatto parechi giorni. Del quale ve ne mando co’ questa un disegnio che l’ho fatto levare da uno, fatto di creta, che sta qua per mostro; vedetelo, che ben potrete considerare, che cosa è. Il qual disegnio l’ha fatto un putto cioè ricacciato, siché guardi l’opera e no’ altro; or basta. Il vostro disegnio no’ si ritrova e no’ so che farmi. Abbiate pazienza che non ci è remedio. Co’ altra mia vi dirò circa a quelli dua ovati che vanno nella tavola che ocorra, che no’ ho auto tempo d’intenderlo da Nostro. Signore. No’ so che dir altro a Vostra Signoria se no’ che atenda a star sana et co’ buona ocasione per grazia degnisi tenermi in memoria alle Eccellenze de' Signori patroni per affettissimo et obbligatissimo servitore, che maggior grazia che questa non mi possete fare; co’ il che le bascio le mani. Di Roma addì 13 di novembre del 1568. Di Vostra Signoria Servitore affettuosissimo Guglielmo Sangalletti. Al molto magnifico et mio osservandissimo messer Giorgio Vasari in Firenze. 
Molto Magnifico signor mio. Bisognia che Vostra Signoria si vadia ben governando, perché questo suo catarro che li è venuto nel piede, secondo che dicie, non si invertissi in gotta, cosa che saria a Vostra Signoria di gran danno; non si dia causa al male e poi lassate fare a Iddio. L’amico sarà guarito e Vostra Signoria averà fatto fornire il quadro che il desidero assai. Signor Giorgio mio, creda Vostra Signoria che io non ho mancato, né mancherò mai con tutte le forze mie de mostrare a cotesti signori illustrissimi patroni, quanto sie pronto al loro servizio; però liberamente, come so che fa in ogni ocasione, il dica, ma il sugietto della persona mia è debile, tal quale e’ sia. Sarà sempre con questo desiderio, con il che le bascio le mani. Che Nostro Signore le dia quanto desidera. Di Roma li XVIII d’agosto 1569. Di Vostra Signoria Molto Magnifica Servitore aff. O Guglielmo Sangalletti. Al Molto Magnifico Signor mio osservandissimo Il Signor Giorgio Vasari. In Firenze. 
Molto Magnifico Signor mio osservandissimo. Questa sera al tardi e stato da me vostro fratello con vostro nepote, e dimani verranno a desinar meco e li presenterò al cardinale Alessandrino illustrissimo et farò, quanto devo fare per il mio signor Giorgio, come con altra ne averà aviso da me. Tutti stano bene, et di prima vista il putto mi piacie sommamente e credo farà onore. Supplico Vostra Signoria con la sua solita destrezza di procurare dal signor Concino la risposta di una mia lettera; scrissi quindici giorni sono a Sua Eccellenza Illustrissima che non posso sapere la causa che non mi sia resposto, et mi fa stare maravigliato, ché la desidero somamente, et potrà con la ocasione farlo che lei potrà dar questa mia al signor Concino, che forse vi dirà qualcosa. Mio fratello ha fatto costì non so che compra d’una casa in via Maggio, che era de Corbinelli; a me pare che abbia speso molti dinari. La prego che, come la può, la vadia un po’ a vedere, a causa che possa aver relazion da lei, se è stato corrivo come credo; et ancora se mene potessi mandare così un po’ di pianta, mi saria favore singularissimo, a tale che Vostra Signoria può credere che l’animo sia di rimpatriarsi, et abbiate patienza, se vi do questa briga; et messer Guglielmo del Tovaglia, mio cugino, sempre che la voglia, farà compagnia a Vostra Signoria. Et averò ancor caro che con buona ocasione il facci a sapere a Sua Eccellenza Illustrissima, a causa che e’ veda che queste fatiche sono destinate godersele in la sua città, che so non può che giovare. Con il che le bascio le mani. Et li quadri, come li abbia, saprete la sodisfazione. Di Roma il dì XXV di novembre 1569. Di Vostra Signoria Molto Magnifica Servitore obbligatissimo Guglielmo Sangalletti Al Molto Magnifico Signor Giorgio Vasari, Signor mio osservandissimo. In Fiorenza. 
Molto Magnifico Signor mio osservandissimo. Veramente che la sua lettera delli XII del presente m’ha dato molta sodisfazione, vedendo primamente che stiate bene, poi saper che il quadro desiderato da me viene, et le dico in verità che maggiore favore né cosa più grata mi possevi fare che mandarmi il secondo quadro. Signor Giorgio mio, io vene resto tanto obbligato quanto si possa, et non vedo l’ora che arrivino, et a Sua Santità si faran vedere le dua storiette. Il suo nepote si acomoda, et io sempre servirò Vostra Signoria, pur che sia buono a farlo. Rendoli grazie infinite de’ favori che continuomente mi fa con Sua Eccellenza; perseveri, che altro non desidero che questo; con il che le bascio le mani. Et il cardinale Alessandrino sta bene et se li raccomanda et aspetta li quadri con desiderio et mania assai. Di Roma a dì XXI di novembre 1569. Di Vostra Signoria Molto Magnifica Servitore affezionatissimo G. Sangalletti. Al molto magnifico Signor mio messer Giorgio Vasari in Firenze etc. 
Molto Magnifico Signor Cavaliere Giorgio mio osservandissimo. Per la cosa delli arbori non bisogna farci altro, poi che il signor Cini ha remediato a quello fa di bisognio. Messer Lodovico Sangalletti mio cugino venirà da Vostra Signoria et li oferirà e portarà le chiave della casa del Pino; così se la potrà godere a suo piaciere così la posessione et quello che ci è et apresso quello che tengo; che tutto è vostro. Il Signor Cardinale de Medici Illustrissimo vi deve scrivere quel bisognia sopra il negozio qua della sala; però mene rimetto, et per quanto dicie sarete presto qua. Ricordatevi di portare con voi una facciata della casa di via Maggio, come volete che stia, agiuntovi la casa comprata ultimamente, e così vorria faciessi un po’ di scandaglio, che spesa ci anderà a ridurre il tutto come starà bene. Nel resto amatemi et comandatemi, che sono vostro servitore amorevole. Di Roma li 18 di settembre 1572. Di Vostra Signoria Molto Magnifica Servitore affezionatissimo Guglielmo Sangalletti. Al’ molto magnifico Signor mio osservandissimo, il Signor, Cavaliere Giorgio Vasari, in Firenze. 
Molto Magnifico Signor mio. Parlai di poi con don Serafino e nuovamente co’ Nostro Signore sopra il mandare al Bosco li dua omini per indorare l’ornamento del quadro; e tutto è piaciuto a Sua Santità e vole che Vostra Signoria abbia questa cura apresso di fare elezione di persone pratice e che si mandino secondo che Vostra Signoria ordinerà; ma a far questo ci va tempo assai, non sendo neanco coperto la chiesa dove s’ha a mettere, né tampoco fatto la capella: però dicie Sua Santità che a far questo non ci è prescia. Basta che, quando sarà tempo, ne sarete avisato. Il mio quadro, dico ritratto ve lo raccomando, così ne lasso la cura a Vostra Signoria. Il cardinale Cornaro era passato di costì et aveva ciertato il signor Duca illustrissimo di quanto è stato sempre scritto da me del nostro cardinal de Medici patrone. Creda liberamente che è gioia rarissima, e vedrete che sempre afiniscie, come al suo ritorno costì, che sarà fatto il corpus domine, tratto seco il demosterrà; e questo è quanto mi ocorre dirli. Il priore di Santa Maria Novella è stato da me, e siamo restati essere di nuovo e faremo quanto sarà possibile e l’uno e l’altro per Vostro servizio. Christo etc. Di Roma il dì III di giugno 1569. Di Vostra Signoria Molto Magnifica Servitore affettuosissimo Guglielmo Sangalletti. Al molto magnifico Signor mio osservandissimo Giorgio Vasari d’Arezo. Firenze. 
Molto Magnifico Signor mio. La vostra venuta è qua desiderata assai da tutti et in partichulare da me, che vi amo tanto e che vi sono servitore; però se ne venga alegramente e venga a scavalcare a casa mio fratello, a causa possa godere questo favore da lei. Nel resto ci parleremo a bocca, e creda che Nostro Signore molto ha caro vederlo. Marcantonio sta bene e atende alli studii et inpara bene come vedrete; con il che le bascio le mani. Di Roma li XXVIIII di giennaio 1570. Di Vostra Signoria Molto Magnifica Servitore affettuosissimo Guglielmo Sangalletti Al Molto Magnifico Signor mio osservandissimo, Il Signor Giorgio Vasari. Fiorenza. 
Molto Magnifico Signor mio osservandissimo. Monsignore di Narni ritornò qua la settimana passata et mi ha portato una lettera sua, dove ho inteso il particular che mi dà delle pitture che fabrica per Nostro Signore. Non ho ancora auto commodità di parlar commodamente co’ Nostro Signore; le dico bene che ho inteso il suo desiderio, e vedrò di consolarlo quanto prima, conforme a l’obligo che tengo con lei, certificandola che io desidero tanto servirla quanto ogn’altro padrone che io abbia, con il che le bacio le mani. Che Nostro Signore Dio le dia quanto desidera. Di Roma alli 12 di febraio 1569. Di Vostra Signoria Molto Magnifica Servitore Guglielmo Sangalletti. Al molto magnifico Signor mio osservandissimo Signor Giorgio Vasari. Fiorenza. 
Molto Magnifico Signor Giorgio. Averò molto piacere sentire che stiate bene, come pensavi dite. Presto seguirà per le dua gratissime vostre delli 29 del passato et primo stante, che respondendo dirò che può a suo piacere mandare il putto et che altro li piacie; et li dua quadri si rimanderanno in costà, come li avera visti Sua Santità secondo che dite. Quanto al mandare omini al Bosco per dorare l’altare, Sua Santità dicie che ci è tempo ancora; perciò mettete come si dicie il carro avanti alli bovi. Questo è quanto in risposta della sua mi occorre dirli, rendendole grazie infinite delli ofizii, che continovamente fa per me; che liene resto obbligatissimo. Iddio le dia quanto desidera. Di Roma a dì 4 di novembre 1569. Di Vostra Signoria Molto Magnifica Servitore affettuosissimo Guglielmo Sangalletti Al Molto Magnifico Signor mio osservandissimo, Il Signor Giorgio Vasari. In Firenze. 
Molto Magnifico Signor mio osservandissimo. A me piacie assai che Vostra Signoria aprovi la oferta che io ho fatto di lei a Sua Santità per fare questa sua capella, et creda, signor Giorgio mio, che il papa ne sta tanto contento, che è gran cosa, perché s’è levato un pensiero che non sapeva di chi fidarsi. Or di tutto sie ringraziato Iddio. Il modello di essa presto ve lo manderò con le misure che si fa, et ancora saprò la fantasia che averà Sua Santità circa a l’ancona et istoria, che ci vorrà, per potervene dare un po’ di lume; e quando sarà fornita velo aviserò, che sarà credo questa state, a causa che se vorrà si facci più una cosa che un’altra, avanti venghiate, si farà che comandate l’opera che fate costà. Bisognia che la conduciate voi al Bosco e forse ci si troverrà qualch’altro con voi a quel tempo come a suo tempo saperete. Per ancora non è tempo di mandare li indoratori: ve lo avisarò. Fusti col Mellino nostro a vedere la casa? Ne aspetto la pianta e che mi diciate qualcosa, et ancora quando per nostro capriccio la ci volessi spendere qualcosa ma non molto, tal volta... ma lassiamo andare. Ma non voglio saper che siete; vedete un po voi e ditemi sopra questo qualcosa et sopratutto cosa onorevole, se però porta seco questo, siché ne avisi. A Marcantonio, vostro nepote, non si manca ed è trattato come li nepoti del papa. Questo vi debba piaciere, siché non ci pensate per adesso. Ditemi che resoluzione fa il padre di lui, perché il possa referire a Sua Santità. Qua si ritrae che il signor Michele nostro s’è portato per giovane molto bene, che è cosa che molto mi piacie, e delle careze non fo dubbio che sieno molte più di quelle, che dite che in quei principi regnia il tutto. La ringrazio infinitamente di quanto mi dicie sopra alcune cose seguite che li acennai a’ giorni passati. Circa al fatto mio or basta; li malingni facciano quanto sanno, che son sicuro che non mi potrano longamente nuociere, perché chi va per la strada di mezo, né ofende né cierca di ofendere nessuno; poi finalmente è conosciuto come forse un di sarò io; ma creda Vostra Signoria che m’è stato tirato l’orechi e di buono costa apresso a cotesti patroni. Però non mi manchi della sua protezione che la so fedele; bisognia; e tutto senza mia colpa, ma son ben resolutissimo, come sarà qua il cardinale, parlarli chiaramente e senza maschera. Mi voglia bene e mi comandi e si ricordi che l’quadro me l’ha tolto il cardinale Alessandrino. Non altro. Con il che le bascio le mani desiderandole da Nostro Signore Iddio ogni contento. Di Roma il XVIII di dicembre 1569. Di Vostra Signoria Molto Magnifica Servitore affezionatissimo Guglielmo Sangalletti Al Molto Magnifico Signore mio osservandissimo, Il Signor Giorgio Vasari. In Firenze. 
Molto magnifico Signor mio. Vostra Signoria aveva riceuto da messer Francesco Rinuccini li scudi centocinquanta d’oro in oro da lui rimessovi, che mi piace. Ho auto il conto che mi manda della spesa di queste tavole che fa per Nostro Signore, cioè di parte e quanti danari aveva riceuti sino a questo giorno, che tutto sta benissimo. A Claudio, mio procuratore, ho fatto restituire li scudi undici e mezzo d’oro che ha pagati a messer Francesco Rinuccini per li medesimi, che aveva spesi per lei in quello breve suo. Creda Vostra Signoria che Nostro Signore l’ama e con causa; però si asicuri di averne sempre ongni onesta grazia. Li ho in suo nome basciato i santissimi piedi e m’ha detto che atendiate a finir l’opera con la solita sua diligenzia. Ringrazio Vostra Signoria delli infiniti favori che mi fa del continovo apresso a cotesti Signori patroni - che in verità stimo assai la vostra amorevolezza, perseveri di grazia con buona ocasione sempre - et alla Signora Dongnia Isabella il simile, e che di presente a me non ocorre avere altra grazia da lei se non che mi comandi qualcosa per farli conosciere il mio pronto animo che ho di servirla, basciandole con ogni reverenza le mani. Saria veramente quella persona che sprezassi, et quando li è oferto qualcosa della sua virtù, così rara in la età nostra, molto biasimato a non l’acepttare; però quel qual cosa che la mi dicie fare di suo mano per me, liene bascio le mani et l’aspetto con desiderio; e perché la mi dà ancor animo, se avessi qualche fantasia, ciela singnificassi, le dico che parimente questo aceptto. Vorria che da qualcuno costì, che li paressi a proposito, mi faciessi fare un ritratto della moglie di messer Alessandro Soderini, ma che fussi un quadro un po' grandotto co’ qualche ornamento a piacier vostro; dico nel quadro di tela, che l’ornamento di nocie il farò fare qua io. Sopratutto si veda che sia ben fatto et abbi busto, braccia e testa, aconciatura secondo porta costà ancor che credo vadia alla romana, et averò caro non mi nominiate per qualche respetto, dico la Fiametta, moglie di messer Alessandro Soderini. Resto tutto vostro; amatemi e comandatemi. Che Iddio vi dia quanto desiderate. Di Roma addì XVIII di marzo 1569. Non si guardi a spesa per fare il quadro che dico disopra che tutto farò buono. Di Vostra Signoria Molto Magnifica Servitore affettuosissimo Guglielmo Sangalletti. Al’ molto magnifico Signor mio messer Giorgio Vasari in Firenze. Firenze. 
Molto magnifico signor mio etc., Per ancora no’ n’è comparso qua il padre priore di Santa Maria Novella; e se pure è comparso, no’ n’è stato da me; se verrà e mi esponga quanto li avete detto circa al fatto di vostro nepote, no’ mancherò servirvi conforme al mio desiderio. Sarò co’ il padre don Serafino e li mostrarò quanto mi scrivete sopra delle tavole del Bosco et co’ prima ve ne manderò risoluzione. Il mio ritratto vi ricordo che lo desidero pur assai; et co’ questo li bascio le mani. Dio le dia quanto desidera. Di Roma adi 22 di maggio 1569. Al’ molto magnifico Signor mio messer Giorgio Vasari in Firenze. 
Molto Magnifico Signor mio osservandissimo. Vedo quanto Vostra Signoria dicie sopra le teste, però ne scrissi la settimana passata a mio fratello e lui risolverà. Del murare mi rimetto parimente a mio fratello, che, sendo sua, ci deve pensare circa alla casa acanto: che più casa volete, che è tanta. Che è troppa; pure allagio ne parleremo. Circa alla sua venuta qua a Roma non so che dire; avendoci a stare la invernata, aprovo la casa in Borgo, ma se non fussi per questo, direi di no. Nostro Signore ha sentito molto volentieri che le tavole sieno inviate, e la provisione poi per mandarle a Savona piacie oltra modo; però non occorre dirne altro. Nel resto, Vostra Signoria mi voglia bene et con ocasione mi tenga in buona grazia del signor principe. Il Cardinale Illustrissimo fra dua giorni si parte per costì per istarci questa estate, al quale in mio nome la prego, come sia costì, di basciarli le mani; con il che mi vi raccomando et offero. Di Roma li VII di luglio 1570. Di Vostra Signoria Molto Magnifica Servitore affezionatissimo Guglielmo Sangalletti Al Molto magnifico Signor mio messer Giorgio Vasari in Firenze etc. 
Molto Magnifico signor mio. Sarà con questa li modelli delle cappelle con le misure che la e' l’ha fatte messer Anibale, figlolo di maestro Nanni molto servitore vostro, e vi scrive ancora una lettera; servite e dite che vi ocorre. Qua Banchi dicie che il Gran Duca nostro patrone viene a Roma, se ciò fussi, crederria che potessi questa essere ocasione che messer Giorgio sene venissi seco e lauderei molto la gita per più rispetti. Al Cardinal Illustrissimo de’ Medici in nome suo ho basciato le mani; sta bene, et mi fa più favori che non merito. Marcantonio vostro sta bene e fu per la mancia da Sua Santità et inpara. Senz’altro le bascio le mani, e si ricordi che le son servitore di quore. Dio le dia etc. Di Roma li XX di Giennaro 1570. Di Vostra Signoria Molto Magnifica Servitore affettuosissimo Guglielmo Sangalletti Al Molto Magnifico Signor Giorgio Vasari, Signor mio observandissimo. Fiorenza. 
Molto Magnifico Signor mio. Vedo per le dua sua lettere, che aveva inteso la fantasia che aveva Nostro Signor circa il quadro, e così aveva dato principio a l’opera, e mi dite, che bisogna vi rimandi quel disegno: il che farò la prossima settimana infallante, perché no’ l’ho possuto ancora ritrovare fra le scritture di Nostro Signor. Le dico bene, che no’ può far il maggiore servizio a Sua Beatitudine di questo. Li Agnusdei per sua moglie cieli manderò, che ha molto gran ragione; e seguirà insieme co’ il detto disegno. E li bacio le mani e si ricordi, che li son’ servitore. Che Nostro Signore Iddio le dia quanto desidera. Di Roma li XXVII di luglio MDLXVI. Di Vostra Signoria Magnifica Servitore affezionatissimo Guglielmo Sangalletti. Al molto Magnifico messer Giorgio Vasari, mio osservandissimo. A Fiorenza. 
Molto Magnifico Signor mio osservandissimo. Come li dissi per l’altra mia, scrittali co’ l’altro procaccio, mostrai il disegno della adorazione de Magii alla Santità di Nostro Signore e sopracciò li dissi quanto mi aveva risposto, che rimetendone a quella, no’ gniene dirò altro, pregandola che mi comandi, che la servirò volentieri. E questo è quanto occorre in risposta della sua delli XIII del presente. Che Nostro Signore Iddio li dia ogni sorte di contento. Di Roma li XX di luglio MDLXVI. Di Vostra Signoria Servitore Guglielmo Sangalletti Al molto Magnifico e mio osservandissimo messer Giorgio Vasari. A Fiorenza. 
Molto Magnifico Signor Giorgio. Sua Santità ha inteso molto volentieri che le tavole sieno partite di Fiorenze per la volta dì Pisa e di quivi poi condurle a Savona per le galere, cosa veramente benissimo considerata; e don Serafino, che sarà là al Bosco, darà recapito a tutta la spesa fatta costì. Mio fratello sta bene e sarà rimborsato. La dispensa, che adomandate, vedrò la prossima settimana farvela espedire conforme alla voluntà vostra come saperete. Marcantonio vostro sta bene e domenica l’aspetto a magniar meco co’ li nepoti di Sua Santità et atende a inparare gagliardamente. Il cardinale Alessandrino pensiamo sia fuor di pericolo; veramente, se campa, miracolo de Dio e riservato per qualche servizio per la santa chiesa e cristianità. Delle teste mio fratello risolverà, avendosi a godere esso le possessione et ciò che si trova costà, né lasserò la cura a esso circa alli aconcimi et altro; con il che le bascio le mani. Di Roma li XV di luglio 1570. Di Vostra Signoria Molto Magnifica Servitore affettuosissimo Guglielmo Sangalletti. Al Molto magnifico Signor mio, il Signor Giorgio Vasari in Firenze etc. 
Molto Magnifico Signor Giorgio mio. Marcantonio sta bene et il giorno di capodanno verrà a mangiare con meco con li nepoti di Sua Santità per la mancia dì Sua Santità e non sene pigli pensiero; staremo a vedere qualche poco di tempo et secondo a che inclinerà, si farà dileberazione, che così è mente di Sua Santità. Atendete a fornir l’opera, et il signor Michele ha fatto una relazione di essa a Sua Santità che ne resta sodisfattissimo; e modelli si fano delle capelle, et quando veli manderò, vi dirò ancora dove s’inclina per Nostro Signore. Come dite, il cardinale de’ Medici è qua, et per ancora non li ho parlato, ma son resoluto farlo, perché sempre sono caminato per la strada dritta, e così voglio fare. Vostra Signoria dicie che pensa di voler fare non so che alla casa di mio fratello, che sarà et per memoria de’ posteri e con sodisfazione delli patroni e mia; or basta. Averò caro quando arete resoluto che dirmelo, ma non vorria spendere molto, che le bambine crescono. A monsignor illustrissimo Alessandrino ho basciato le mani in nome di Vostra Signoria et li rende raccomandazione et io li son servitore, come lo sa Cristo. Di Roma li XXX di dicembre 1569. Di Vostra Signoria Molto Magnifica Servitore affezionatissimo Guglielmo Sangalletti La pianta s’è ricieuta ma non per ancora vista. Al Molto Magnifico Signor mio Il Signor Giorgio Vasari. In Fiorenza. 
Molto Magnifico Signor Giorgio mio osservandissimo. Le dissi che i quadri erano sodisfatti a Nostro Signore assai; ve li ho rimandati per vostro fratello. Et il cardinale Alessandrino m’ha tolto il ritratto di Sua Eccellenza; però bisognia l’abbia tolto a voi; sapete, ve l’ho detto e non ci è remedio. Or sapete quello avete a fare: sarà comparso costì il signor Michele, nepote di Sua Santità, a far che il saprete et il vedrete; però tutti ciene dobbiamo ralegrare infinitamente. Il qual signor Michele tiene ordine da Sua Santità di venire a vedere la tavola per darciene conto: però Vostra Signoria facci che la veda; e se se lo scordassi, Vostra Signoria cielo ricordi e ditecielo per parte mia. Ancora Sua Santità vole che Vostra Signoria, quando sarà tempo, vadia lei medexima al Bosco a metterlo asieme: però da mo’ vi fo la intimazione per comando espresso di Nostro Signore; e quando sarà tempo delli indoratori, ve lo aviserò perché cieli mandiate. Ancora vi fo a sapere che fra quatro o cinque mesi sarà fornito lo apartamento di Torre Borgia, dove Nostro Signore ci ha fatto tre cappelle, l’una sopra l’altra, fra le quale ci è quella che è al medeximo piano delle sua stanze, et io vi ho obligato a Sua Santità che verrete in persona a servire Sua Santità, quando sarà in ordine di poserla depingnere. Dico questa sola del piano delle sua stanze e perché Vostra Signoria sappia, le parole, le dissi, furno queste: “Padre Santo, messer Giorgio mi scrive che ha inteso che la Santità Vostra vole far non so che cappelle, e particularmente una, dove ci vole cielebrare lei la messa; m’ha comesso che le dica, che lui non vole tolerare che altri che lui metta mano a questa opera: però che la Santità Vostra non faccia elezione d’altri, perché vole essere lui medeximo et, se altri ci metta mano, ardiscie di dire alla Santità Vostra che lui è resoluto, sendoli tanto amorevole e devoto servitore, che sene verrà qua e guasterà col penello ciò che troverrà fatto, perché è resoluto volere spendere la virtù che Iddio li ha dato sempre in servizio di Vostra Santita”. Mi rispose, che se Vostra Signoria avessi volsuto acepttare questa carica, che non li potevi fare cosa più grata, ma che si temeva a riciercarvi per respetto di Sua Eccellenza Illustrissima. Dissi che Sua Eccellenza sapevo benissimo che sempre li averia dato licenzia. Così acepttò l’oferta; però siete obligato a questa opera. Penserò mandarvi un modello, perché la vole foderare tutta di marmi mischi che n’ha belissimi et già son segati et bisognia farne uno spartimento, che vorrò che il sappiate. Bisognia, signor Giorgio mio, che serviate questo Santo Omo, et questa cappella ha da essere perpetuamente qua al cospetto de' pontefici; et che cosa debbe aver Vostra Signoria più cara se non far cose per imortalarvi! Si è detto abastanza. Ho auto risposta dal signor Concino e li bascio le mani del fastidio prese per me. M’è stato caro il ragionamento passato con la Eccellenza di quei signori patroni sopra il caso mio della compra della casa; ve la ringrazio, et se me n’arete mandato un po’ di modello et ancor dettomi qualcosa, mi sarà caro, anzi carissimo. Vostra Signoria mi dica, se la vole che questo suo nepotino qua vole che sia prete o no, perché Sua Santità lo vol sapere; me n’ha domandato et io non ho saputo che dirli et l’ha fatto a qualche buono efetto. Ditelo. Con il che le bascio le mani. Di Roma li 5 di dicembre 1569. Di Vostra Signoria Molto Magnifica Servitore affezionatissimo Guglielmo Sangalletti Al’ molto magnifico Signor mio osservandissimo, il Signor Giorgio Vasari in Firenze. 
Molto Magnifico Signor mio osservandissimo. Poi che l’ha scritto a messer Bartolomeo Giugni che tratti con il signore cardinale padrone circa la sua venuta qua, ha preso bonissima strada, e li doverra scrivere il bisognio et veda che prima come ella dicie si deciferi la cosa sua, perché come ella dicie io non sono più a palazo, e qua le cose vanno molto strette; or basta, l’è savia et remedierà al tutto. Il Pino selo goda a suo piaciere et se non basta quello quanto tengo; perché n’è così patrona lei come sono io. Il disegnio della facciata della casa il faccia e fatto venendo il porti o melo mandi con lo scandaglio della spesa, per possere pensare a qualcosa. Nel resto amatemi e comandatemi, che sono al vostro servizio. Di Roma li II d’ottobre 1572. Di Vostra Signoria Molto Magnifica Servitore affezionatissimo Guglielmo Sangalletti. Al molto magnifico Signor, mio osservandissimo, il Signor Cavaliere Giorgo Vasari, in Firenze. 
Molto Magnifico Signor Giorgio. Mostrai lo schizzo mandatomi del quadro per farsi per Nostro Signore la storia. Li piaque, ma mi disse, che la Nostra Donna non stava in un palazo quando partorì Nostro Signore, come quello adornamento par sia, ma sì bene in una capanna, e che questa ci voleva essere. In similitudine oltre non ci era né ‘l bove né l’asino, che queste ancora ci deve essere. Del resto stava a Suo sadisfazione, purché e’ si faciessi un quadro assai ben grande, per potersene servire a uno altare in una chiesa; siché avete inteso la voluntà Sua. Or facci lei; e l’ebbe gratissimo. Il qual disegno sta apresso Sua Santità, però non cielo rimando. La ringrazio infinitamente dello ofizio, che ha fatto per me co’ Sua Eccellenza, et la prego al continovare, ciertificando Vostra Signoria, che per sempre liene resterò co’ obligo e non piccolo. Che Nostro Signore ‘l contenti. Di Roma il dì XII di luglio 1566. Di Vostra Signoria Servitore affezionatissimo Guglielmo Sangalletti. Al molto Magnifico Signor Giorgio Vasari, mio Signor. A Firenze. Firenze. 
Molto Magnifico Signor Mio. Poi che Vostra Signoria aveva il disegnio della cappella con li cardinali et il papa per l’ordine suo, molto mi piacie; le poche cose che vi mancono possete facilmente farle, poi che di tutto ne avete appieno notizia. Aviatevi cura che queste nostre malattie fano di belle burle; qua ancora ne abbiamo le parte nostra. A Nostro Signore ho conferito il tenore della vostra lettera, che li è molto piaciuto, e lauda assai la vostra diligenzia et amorevolezza. Li pilastri de l’altare del Bosco Sua Santità dicie che facciate quel volete et etiam Don Serafino scrive che si esequisca la vostra voluntà. Delle statue del Signor Lionardo d’Ancona aspettiamo sentire qualche particularità. Monsignore di Narni sarà fra dua giorni a Roma et io lo soleciterò conforme a quanto mi ordinate e così li disegni e stucchi. Le bascio le mani. Che Nostro Signore le dia quanto desidera. Marcantonio sta bene et impara benissimo. Addì 14 d’aprile 1570. Di Vostra Signoria Molto Magnifica Servitore G. Sangalletti. Al Molto Magnifico e padrone mio osservandissimo, messer Giorgio Vasari. In Arezzo. 
Molto Magnifico Signor Giorgio mio osservandissimo. Potrà Vostra Signoria a comodo suo mandare il suo putto, che non si mancherà dalla banda mia servire Vostra Signoria conforme a l’obligazione mia; et cosi, come ella dicie, potrà mandare con esso li quadri per Sua Santità et li mia apresso et in partichulare il ritratto de l’amico che il desiderei. Del resto la supplico che non manchi, come so che fa in ogni ocasione, di fare boni ofizii con li patroni, che so quanto il mio Signor Giorgio sia omnipotente et amorevole; così sotto l’ombra sua mi quieto; con il che le bascio le mani. Di Roma il dì XXIIII di ottobre 1569. Di Vostra Signoria Molto Magnifica Servitore obbligatissimo Guglielmo Sangalletti Al Molto Magnifico Signor mio osservandissimo Il Signor Giorgio Vasari. In Fiorenza. 
Molto Magnifico Signor Giorgio. Creda pur Vostra Signoria che la non ha omo che più desideri servirla di quello che faccio io, e l’opere sempre ne faran fede. Dipoi con buona ocasione parlai a Nostro Signore del fatto vostro e dell’opera che fate, et si mostrò veramente molto afezionato suo, e mi comesse che vi scrivessi che tirassi a fine l’opera, per poterla mandare a luogo destinato a suo tempo. Però Vostra Signoria il faccia, e perché la possa alegramente lavorare, li mando centocinquanta scudi d’oro in oro che liene pagherà messer Francesco Rinuccini a suo piacere, come ne scrivo per una lettera. Con questa fateveli pagare, e perché Claudio mio procuratore dicie spese per voi scudi undici d’oro in oro e mezo, per la spedizione del breve del Juspatronato della suo cappella d’Arezo, possete pagarli a detto Rinuccini, che ne rinborsò qua Claudio, et mi dite di grazia quanti danari vi ho mandati fino adesso per questo conto, che Nostro Signore me ne domandò, che cielo vorria posser dire, e come dico da Sua Santità speratene ongni onesta grazia. Signor Giorgio mio, io ricievo ongni giorno tanti favori dal Cardinale Illustrissimo de’ Medici che io ne resto con tanta sadisfazione che non vi potria dir più, e perché io so, quanto da quelle Eccellenze sia desiderato che questo Signor pigli la buona strada della corte, con buona ocasione ciertificatele pure, et sie detto senza alcuna sorte di adulazione cortigianesca, che, se Iddio li dà vita, fra pochi anni ha d’essere il primo cardinale del collegio, perché e’ si acomoda tanto bene ed è tanto grato a tutti, che è quello che inporta, che mai si parte nessuno da esso mal sadisfatto e Nostro Signore l’ama tanto che veramente non si potria amar più un figlio; con tutto ciò e’ vole sapere tutte le sua azione, le quale lauda assai. Farete di questo parte alla Illustrissima Signora Donna Isabella e ditecielo da parte mia, che so n’averà piaciere, amandolo quanto ella fa; alla quale in mio nome umilissimamente bascierete le mani. Né vi si scordi con qualche ocasione tenermi vivo apresso a loro Eccellenze che vene supplico; et al Signor Concino molto mio patrone bascio le mani come a Vostra Signoria. Iddio la guardi. Di Roma addì 5 di marzo 1569. Di Vostra Signoria Molto Magnifica Servitore affettuosissimo Guglielmo Sangalletti. Al’ molto magnifico Signor mio, il Signor Giorgio Vasari in Firenze. Firenze. 
Molto Magnifico Signor Cavaliere. Dipoi che Vostra Signoria partì di Roma, non ho saputa nova di voi, che pur il desidero, e non vi verrà fatto lo scordarsi o volersi scordare Roma et de li amici e servitori vostri, perché la pratica vostra è tale, che vien molto desiderata da tutti et in particular da me; or questo basti per le cirimonie. Parlai dua giorni sono con Sua Santità delli afari di Vostra Signoria, che ci era presente Monsignor Illustrissimo Cardinale de’ Medici, comune padrone, et li detti conto di quanto dovevo. Ebbi comessione espressa da Sua Santità di intimarvi che a tempo nuovo vole che venghiate a Roma a fornir l’opera molto desiderata da Sua Santità. Io le dissi che, se questa mia intimazione non fussi retta da qual cosa, che dubito di poco frutto; replicò che lui lo scriveva al Gran Duca. Il Cardinale allora disse che non ocorreva, che lui prometteva per Vostra Signoria che veneria a servirla senza manco nessuno et che lasseria stare ongni sorte di cosa che faciessi così. Il papa disse che si reposava sopra la sua parola, et a me comandò, che fussi il solecitatore come sarò. E non volendo io perdere ocasione, dissi quello che mi parse, et così la prossima settimana averò li dugiento scudi d’oro per la mesata, che restavi avere, e ve li rimetterò. Et così Vostra Signoria mi verrà a confirmare più saldamente in la sua grazia, della quale non itendo essere privo mai, et segua quel che si vole, che così ha da essere. La supplico con ocasione a basciar le mani a l’una et l’altra alteza, supplicandoli a tenermi vivi in grazia loro, et sopratutto del Signor Montalvo, al quale io devo tanto, come sa Vostra Signoria. Et forse a rivederci costì presto. Adio. Di Roma li XXIIII di maggio 1572. Di Vostra Signoria Molto Magnifica Servitore affettuosissimo Guglielmo Sangalletti Per non aver più a pensare alli dugiento scudi, messer Guglielmo del Tovaglia mio cugino ve li pagerà subito; fateliene quitanzia conforme a che vi domanderà. Al Molto Magnifico Signor Cavaliere Giorgio Vasari, mio Signore osservandissimo. 
Molto Magnifico Signor Giorgio. Comparse qua vostro fratello e suo nepote. Si presentò li quadri a Nostro Signore, i quali li piaquano asaissimo, e le fo fede che ne resta molto sodisfatto, ecceptto che, come v’ha scritto vostro fratello, fate vestite tutte le figure, che quei bracci et ganbe nude non le vole, che dicie più presto tengano del paganesmo che della devozione: però Vostra Signoria ci averta, che quanto al resto tutto sta arcibenissimo come non può stare altrimenti venendo dalle mani sua. Sua Santità vedde volentieri e con grata ciera vostro nepote e subito ordinò al signor Giulio monaco, maestro di camera dì Monsignore Illusstrissimo Alessandrino, che ne tenessi la medexima cura che facieva delli sua nepoti propri che pure stanno nel collegio et starà asieme con essi, a tale che può Vostra Signoria essere secura che non se li sia per mancare di cosa nessuna; et li parlò et li sodisfecie assai che il putto è vistoso e vivo. Questa mattina che è lunedì col nome de Dio è andato al collegio e l’istesso signor Giulio ciel’ha menato e messo in compagnia delli dua nepoti sopradetti. S’è dato ordine di provederli tutto che bisogna di vestimenti, libri et altre comodità come so che vostro fratello vi scrive tutto, e siete securo che io farò conto che sia mio figlio. Il memoriale, che avevi ordinato che il putto dessi a Sua Santità, al cardinale Alessandrino e a me non parse lo dessi per questa prima volta, ma questo Natale il darà, che verrà con li altri putti da Sua Santità per la mancia. Però, signor Giorgio mio, quietatevi che sarà trattato benissimo et se n'averà ongni sorta di amorevole cura. Quando sarà tempo di mandare li dua mastri al Bosco d’indoratura, lo scriverrò a Vostra Signoria, che così tengo ordine di fare da Nostro Signore. Il cardinale Alessandrino ha auto il suo quadro e veramente ha ragione di tenerlo caro; non ha volsuto, il vueda Sua Santità, perché ci è l’aria tolto, ma l’averei ben auto caro, perché è cosa degnia etc. Bascio le mani di Vostra Signoria delli dua quadri che veramente m’avete fatto favor grandissimo, particularmente del ritratto del duca illustrissimo, ma il cardinale Alessandrino la volsuto vedere, non avendo mai visto il duca, et credo che non melo vorrà rendere; pur farò e son per fare ongn’opera di riaverlo, se non itendo che l’abbia robbato a voi; siché adesso comincio a farvi l’intimazione. Le scrissi la settimana passata altra mia et li mandai con essa una lettera per il signor Concino. Desidero saper da Vostra Signoria la ricieuta et che l’abbiate data et ancora dettoli quatro parole conforme a quanto vi scrissi, che ne resterò io obbligato perpetuamente, e ne desidero sentire il suciesso. Crederrò m’arete fatto favore dirmi vostra oppinione della casa comprata [da] mio fratello et ancora dettomi, se è stato corrivo come credo, et se vi sarete degniato visitarla, tanto più mi sarà maggiore e grato il favore e porrò apresso alli altri. Il Cardinale Illustrissimo l’aspettiamo qua tutti con molta sodisfazione e la ringrazio delli buoni ofizii che dicie avere fatti per me con S. S. Illustrissima; ma la inportanza è che li facciate et con il duca et con il principe, che non ho di bisognio; che per quanto m’è referto, non ho troppi amici a corte, senza mia colpa nessuna, che Iddio il perdoni loro. Farò sempre il debito mio e son securo che quelle eccellenze finalmente il conoscieranno con il mezo delli amici e patroni mia, che pur penso averciene qualcuno, ma non già pari al mio Signor Giorgio. Con il che le bascio le mani desiderandoli da Nostro Signore Iddio ogni contento. Di Roma li V di dicembre 1569. Di Vostra Signoria Molto Magnifica Servitore obbligatissimo Guglielmo Sangalletti Al’ molto magnifico Signor mio osservandissimo, il Signor Giorgio Vasari in Firenze. 
Molto magnifico messer Giorgio mio osservandissimo. E' modelli finalmente comparsano, e quali sono stati visti molto bene da Sua Santità e da qualche altra persona intendente asieme co’ uno che se n era fatto fare qua, et pare che Sua Santità si risolva a pigliare questo, fatto di qua, e lassare li altri; pur no’ n’è anco resoluto afatto. Ve ne scriverò co’ altra più chiaramente quanto farà di bisogno. Tengami per suo servitore come li sono. Che Nostro Signore Iddio le dia quanto desidera. Di Roma li XXV di settembre 1568. Di Vostra Signoria Molto Magnifica Servitore affettuosissimo Guglielmo Sangalletti Al molto magnifico Signor mio messer Giorgio Vasari in Firenze. 
Molto Magnifico Signor mio. Nostro Signore aspetta co’ gran desiderio il modello che vi ho domandato per la sua sepultura, e no’ fa dubbio che li abbia a contentare per dui cose, l’una prima usciendo dalla sua virtù, poi volendo Sua Eccellenza Illustrissima vederlo, avanti che qua si mandi. Le dico liberamente che Nostro Signore no’ delibererà cosa alcuna, se prima no’ vedrà questo mandatoli da lei, ma la inportanza sta che si facci presto; di che io vene prego quanto posso, poi che così è mente di Nostro Signore. Messer Francesco Rinuccini vi pagherà a vostro piaciere scudi cientocinquanta d’oro in oro a conto de lavoro che fate per Sua Santità, che così tiene ordine da me. Fateveli pagare. Nostro Signore dubita assai che li marmi della cava di Sua Eccellenza Illustrissima no’ sieno così buoni, come quelli di Carrara. A questo non so che dirvi; mi remetterò al buon giudizio suo. Qua per la corte si dicie che Monsignor Illustrissimo Cardinale mio de’ Medici verrà questo settembre a Roma per istarci al manco questo inverno. A me sarà di gran sodisfazione che questo segua, e so ancora che a Sua Signoria Illustrissima sarà di assai giovamento apresso a qualche persona etc. Et io, come quel servitore devoto et afezionato che li sono, il desidero assai per più respetti; con il che le bascio le mani. Che Nostro Signore le dia quanto desidera. Di Roma il dì ultimo di luglio 1568. Di Vostra Signoria Molto Magnifica affettuosissimo Servitore Guglielmo Sangalletti. Al molto magnifico et Eccellentissimo messer Giorgio Vasari pittore. Firenze. 
Molto magnifico et onorando messer Giorgio. Non si maravigli se la settimana passata no’ risposi alla sua lettera. La causa è che chi ha trattare co’ principi no’ così a posta sua si può avere la spedizione. Nostro Signore m’ha comesso, che io li scriva e li dica per parte sua, che sempre ha inteso che lei abbi da avere tutto il carico sopra di sé di questa opera, sì della pittura come dello adornamento; ma no’ gli è già mai piaciuto, che l’ornamento si facci costì in Firenze per averlo finito, che fussi a condurlo per schiena di muli da Savona al Bosco, sì per la dificultà come anco per la spesa. Però vuole, che si lavori al Bosco, dove non mancherà lengnami et altri strumenti che ci bisognano. Però Vostra Signoria facci elezione di un omo che vadi là a fabricarlo, e sia a sua fantasi. Ma a don Serafino et a me pareria, che e’ no’ fussi bene che ci mandassi quel maestro Battista Botticelli, che ha fatto il disegno, per la competenza che è fra lui e maestri che son là. Lui ne scrive anco una lettera a Vostra Signoria, che sarà con questa, che medeximamente intenderete da lui quanto è passato co’ Nostro Signore. Il disegno s’è incassato in la medesima cassa che venne e molto bene acomodato poi, involta la casetta in una stora bene amagliata. E fra dua giorni si manderà a Savona in sur una barca, che porta altre cose. E s’è ordinato, che subito si mandi al Bosco, e che e’ no’ sia tocco, né aperto la cassa, fino che il vostro omo, che manderete, no’ comparisca là; siché questo negozio è spedito. Fate pur voi tutto che occorre et avisate. Messer Giulio scultore per ancora no’ n’è stato da me, conforme a quanto dite li avete scritto doverà venire; et io no’ mancherò subito di andare in compagnia a far disegnare quella statua che asieme vedemo a porta Portese, che crederò il patrone ce lo conciederà, sendo amico mio. Et ancora si tratterà seco il prezzo destramente, conforme a quanto mi comandate, dite per parte di Sua Eccellenza Illustrissima. Et se no’ mi avessi detto, che questo scultore avessi a essere da me, arei tal volta possuto far solo qualcosa; ma no’ preterirò de l’ordine di Vostra Signoria. E di già ho dato ordine di farlo trovare, e che venga da me; e co’ altra saprà, quanto se sarà fatto sopracciò. Et co’ il che mi vi offero e raccomando. Che Nostro Signore Iddio vi dia quanto desiderate. Di Roma XXX di agosto 1567. Di Vostra Signoria Magnifica Servitore affettuosissimo Guglielmo Sangalletti Al molto magnifico et mio osservandissimo messer Giorgio Vasari in Firenze. 
Molto Magnifico Signor Cavaliere mio. Le scrissi la settimana passata e li mandai con essa una lettera per il Signore Montalvo. Arete visto quello che desideravo che si faciessi opera che Sua Altezza passassi la mia patente della comenda, et se e’ non potessi scrivere, la potria passare il principe, che saria il medeximo. Signor cavaliere mio, aiutatemene et favoritemene, perché veramente io lo desidero sommamente per comodo di casa mia, e cavate il negozio de l’ordinario, come mi prometto che farete; con il che le bascio le mani. Di Roma li XV d’agosto 1573. Di Vostra Signoria Molto Magnifica Servitore affettuosissimo Guglielmo Sangalletti Al Molto magnifico Signor mio osservandissimo il Signor Cavaliere Giorgio Vasari in Firenze. 
Magnifico messer Giorgio. Per mano di messer Giulio de’ Ricasoli vi scrissi a’ giorni passati, che Nostra Signoria mi aveva comesso vi scrivessi, che venissi fino qua, che voleva adoprarvi in alcune cose secondo la sua fantasia. Ma ben voleva, che prima il quadro fussi finito; et ordinai costì a messer Francesco Rinuccini, che vi pagassi cento scudi. E sabato passato vi repricai il medesimo et il simile fo co’ questa. Nel resto mi vi raccomando e son tutto vostro. Cristo vi guardi. Di Roma li XXVIII di dicembre MDLXVI. Di Vostra Signoria Servitore Guglielmo Sangalletti. Al molto Magnifico messer Giorgio Vasari, mio osservandissimo, Firenze. 
Molto magnifico Signor mio. Li scrissi la settimana passata altra mia e li dissi per essa la volontà di Nostro Signore, che li raffermo il medesimo. Messer Francesco Rinuccini li pagherà sempre a ogni suo piacere scudi centocinquanta d’oro in oro, sì che non li avendo presi, li potrà pigliare a buon conto della opera che fa per Nostro Signore; et co’ questo quanto più posso me li offero e raccomando. Cristo la contenti. Di Roma li VII di agosto 1568. Di Vostra Signoria molto magnifica Servitore affettuosissimo Guglielmo Sangalletti Al molto magnifico et mio osservandissimo messer Giorgio Vasari in Firenze. 
Molto Magnifico messer Giorgio. Nostro Signore s’è resoluto a un disegnio, che s’è fatto qua, et ha stabilito co’ l’arteficie, il quale arteficie s’è protestato che non vole lavorare altri marmi che quelli di Carrara; così Sua Santità in questo lo lassa sadisfare, et lui stesso anderà in su luogo a cavarli et li condurrà qua abozzati, che Sua Santità vole avere questa sadisfazione di vederli lavorare. Così il negozio è spedito, né ci si deve fare altro; m’è parso darvene aviso a causa che quei mastri di costì non ci pensino più; vedrò, se potrò mandarne un disegnio, come sta, la prossima settimana a causa veggiate che cosa è, et il prezo a me pare grandissimo; pur la virtù no’ si puo pagare. Me li offero e raccomando. Che Nostro Signore le dia quanto desidera. Di Roma addì primo d’ottobre 1568. Di Vostra Signoria Molto Magnifica Servitore affettuosissimo Guglielmo Sangalletti Al molto magnifico et mio osservandissimo messer Giorgio Vasari in Firenze. 
Molto Magnifico Signor Cavaliere. La presente averete per mano di messer Giovan Antonio scultore, quale va al Bosco per acomodare le figure che ha fatto per la sepultura di Sua Santità; verrà a basciare le mani a Vostra Signoria in nome mio, dal quale potrà itendere qualcosa di quello amico vostro che con tanta sumessione vi scrive, et come volete che faccia altrimenti? Non voglio pigliare impresa; a me basta che, quando è bisognato, ho detto e fatto quello che dovevo per il mio Signor Cavaliere, come farò in avenire, e li tristi bisognia lassarli andare a lor viaggio, et l’altro amico che fa sì gran bravata, la fa come si dicie a credenza. Però né voi né io non dobiamo più parlarne che solo al pensarci, non che al parlare, se li fa troppo favore; et così sia fornita. Il suo motuproprio lo soleciterò et bisognia farlo per tutti li modi, che senza esso non ci saria la sodisfazione vostra né delli amici ancora. E tornare bisognia per sodisfazione del Vechio et a questo bisognia molto ben pensare, perché questo è ancora servizio di loro Altezze. La prego con buona ocasione a mantenermi vivo in la grazia loro et imparticulare del cardinale illustrissimo, al quale bascierete le mani in mio nome. State sano et così dite alla signora Cosina vostra consorte, che Dio vi guardi asieme. Di Roma li III di settembre 1571. Di Vostra Signoria Molto Magnifica Servitore Guglielmo Sangalletti Marcantonio sta bene e si fa valentomo. Al molto magnifico Signor, il Signor Cavaliere Giorgio Vasari, Firenze. 
Molto magnifico signor cavaliere ossrvandissimo etc. Maestro Giovanantonio scultore comparse e dallui intendesti il tutto de l’amico; però è stato ben concluder che di simili omini non sene debba più parlare come faccio. Ringrazio ben Vostra Signoria delli infiniti et gran favori che di continuo fa costì per me apresso a Loro Altezze, di che gliene porto molto obligo. Supplico a continuare, che maggior piacere non mi può fare. Non vi posso dir cosa nessuna di che si voglia servire Nostro Signore di Vostra Signoria, né tampoco ho possuto far cosa nessuna del motu proprio, sendo stato nel letto da sei giorni per un po' di male fattomi ad una gamba, che crederò pure fra dua giorni esserne fuori, e così con altra saperete qualcosa e de l’uno e de l’altro. Sua Santità, come vi dissi, stava maravigliato del secondo breve che dicevi era spedito, e si fece un gran fracasso per tutto, che, non sendo vero, come dite, ci facevi battere il capo per muri; e veramente che dette fastidio a Sua Santità, che si posseva far di meno a scriverlo. Verrà il vescovo di Montepulciano e porterà il prociesso e tutto si acomoderà. Nel resto state sano e comandatemi; che il Signor Dio vi conservi. Di Roma XXI di settembre 1571. Di Vostra Signoria molto magnifica Servitore affezionatissimo Guglielmo Sangalletti. Vostra Signoria volti di là. Desidero sapere, se costì ci sono buon maestri che faccino di smalto in su l’argiento o oro, che vorria far smaltar cierti lavori di argento, e se trovassi qualche lavoretto fatto, arò caro me lo mandiate per mostra, se non potrete farlo fare in s’una piastra d’argento o qualcosa a vostro modo, e quanto prima melo mandiate; che mene farete piacere, dovendo servire per Sua Santità. Detto Guglielmo Sangalletti Al molto magnifico Signor mio osservandissimo, il Signor Cavaliere Giorgio Vasari. Firenze. 
Molto Magnifico Signor Cavaliere mio osservandissimo. Le scrissi, tre giorni sono, per mano di maestro Giovan Antonio scultore e le dissi che da lui averà possuto sapere de l’amico vostro molti particulari che gli sa; non mette conto il trattare questo negozio più, perché se gli fa troppo favore e si è fornito, et a quel signore può scrivere quel li piacie, che brava a credenza. Il suo breve si procurerà e con efetto bisognia averlo per più respetti di quello, che Sua Santità si voglia servir di voi; per ancora io non lo so, vedrò di penetrare qualcosa e ve lo aviserò per possere provedere a quello bisognia. A Sua Santità, sicome la mi ha comandato, ho basciato i santissimi piedi a nome di Sua Altezza e li manda la sua benedizione. Così li ho fatto la inbasciata della serenissima Principessa e medeximamente li manda la sua benedizione e che pregherà Iddio per il suo felicissimo parto, e digià l’ha fatto, e che non dubiti che non ricieverà impedimento nessuno e che creda così e stia alegra, e tutto questo li potrà dire, che tanto m’ha comesso che vi scriva. La sua lettera per Sua Santità l’ho data in mano propria, e l’ha letta tutta, quale m’ha risposto che si maraviglia del seondo breve et che lui non l’ha comesso. Volse vedere quello che scrivete a me. Così lesse il capitolo e fecie pausa, quando dite che il vescovo e li canonici per mezo mio avevono obtenuto il secondo breve, e mi fecie un mezo rabuffo. Io non so in questa parte quello che vogliate dire, né voi né chi v’ha detto questo; se voi lo dite per burla, sta bene, e se altri ve l’hanno detto, il fanno forse per burlar voi. Basta: io non mene sono mai travagliato né mai parlatone. Tengo la istessa lettera dì Sua Santità, per andare dal Cardinale Chiesa per vedere, se lui l’ha spedito, come bisognia sia seguito, per farlo revocare, perché Sua Santità dicie non l’avere ordinato et che aspetta il prociesso dal vescovo di Montepulciano, sicome aveva comandato; et auto che l’abbia, darà espedizione al negozio. Però, Signor Cavaliere mio, fate pur fede a chi bisognia, che non mene sono inpaciato, che è cosi, ma credo vogliate la burla con meco, che possete far altro che questo, e per tal la tengo; saperete con altra che sarà seguito et ci si remedierà. La impresa della cupola sarà grande; ma voi siate tanto valentomo che non vol dir niente; basta come verrete darne conto a Sua Santità. Marcantonio vostro sta bene e lo visito spesso. Tutti questi signori della bussola vi basciono le mani, et io la ringrazio dello aviso datomi dal nostro Signor Cardinale de’ Medici e ditegli pure da parte mia che non può pigliare altro palazzo né altro sito di questa strada Giulia, e facci quanto fa si per l’aere come per la comodità, et poi quello che importa più, essere in mezzo alla sua nazione per tutti li acidenti che possono succedere è bella cosa e da tenerne molto conto. La ringrazio del favor fattomi con la serenissima principessa. Non fermi qui e veda che mi comandi qualcosa. Li bascio le mani; che Nostro Signore le dia quanto desidera. Al Signor Montalvo mio Signore bascio le mani. Di Roma li VII di settembre 1571. Di Vostra Signoria Molto Magnifica Servitore affezionatissimo Guglielmo Sangalletti Al molto magnifico signor mio osservandissimo, il Signor Cavaliere Giorgio Vasari. Firenze. 
Molto magnifico messer Giorgio osservandissimo. Il Signor Concino arrivò costì, et intendo per la sua lettera delli VI del presente, alla quale no’ ho dato prima risposta per esser’ stato fuor di Roma, il buon offizio, fatto co’ lei, e che esso restava di me sadisfatto; e ne aria fatto fede alle Eccellenze de’ padroni, che veramente mi fa troppo favore. Ringrazio infinitamente Vostra Signoria della sua amorevolezza e di tanti favori, che mi fa. No’ posso dirli altro se no’ pregare Nostro Signore Iddio, che mi dia occasione, che la possa servire in qualcosa per ricompensa; co’ il che le bascio le mani: che Nostro Signore Iddio li dia quanto desidera. Di Roma li XX di dicembre 1567. Di Vostra Signoria Magnifica Servitore affettuosissimo Guglielmo Sangalletti Al molto magnifico messer Giorgio Vasari mio osservandissimo in Firenze etc. 
Magnifico messer Giorgio. Vi scrissi martedì passato e vi dissi, come Nostra Signoria m’aveva commesso, vi facessi intendere, che lui arebbe desiderio, che subito che avete finito il quadro che fate per lui, ve ne venissi qua per far alcune cosette che lui ha desiderio che sieno di vostra mano. Vi reprico il medesimo; et pure oggi mi ha domandato, se vi avevo scritto. Gl’ho detto: “di si”. Però andate sollecitando la spedizione; e da Francesco Rinuccini fatevi pagare e' cento scudi a causa che possiate mettervi a ordine. Ringraziovi del buon uffizio, che dite aver fatto co’ buona occasione co’ Sua Eccellenza del mariaggio del mio fratello, e questo terrò apresso alli altri obrighi che vi tengo, restando al solito tutto vostro. Che Nostro Signore Iddio vi dia quanto desiderate. Di Roma li XIIII di dicembre MDLXVI. Di Vostra Signoria Servitore Guglielmo Sangalletti. Al molto Magnifico messer Giorgio Vasari mio osservandissimo, in Firenze. 
Molto Magnifico Signor Cavaliere. Avete una gran ragione di godervi cotesti freschi e della Vernia e di Camaldoli e noi qua ci stilliamo. Pur siamo vicino a mezo agosto e forse si potria mutare stagione, che cierto non si può più sofrire. Li ho scritto per altre mia dua littere che qua l’amico nostro frate fa gran romori, pur bisognia tolerarlo fino alla venuta vostra, poi bisognia chiarirla, che è una morte l’istar così. Mandate li disegni a Giovanbattista di quelle storie per le scale, perché sono desiderati; così quando mandate il disegnio di Camaldoli, so che Sua Santità l’averà gratissimo. Marcantonio suo sta bene e non so dove troviate che abbia male, e riposatevi che non gli manca niente. Ho fatto a tutti li signori camerieri la sua raccomandazione; e così alli Cardinali di Ciesis e Maffeo; tornano in drieto duplicate; et io m’anderò guardando dalli disordini della vignia, né mancarò mai di servirvi. Che Nostro Signore le dia quanto desidera. Di Roma li X di agosto 1571. Di Vostra Signoria Molto Magnifica Servitore Guglielmo Sangalletti Al molto magnifico Signor mio osservandissimo, il Signor Cavaliere Giorgio Vasari. Firenze. 
Molto Magnifico Signor Cavaliere, mio osservandissimo. Adesso che costà voi siete in tante grandezze e favori, dubito che vi anderete scordando di noi altri qua nol fate. M’è stato molto caro di avere inteso le tante carezze ricieute dal Loro Altezze, et ancora non mi sieno state nove, pur l’ho hauto caro di itenderlo. Io rengrazio molto Vostra Signoria delli favori che dicie avermi fatti apresso a Loro Altezze, che cierto m’avete fatto gran favore et ve ne resto obbligato. Perseveri in ocasione che se li porga, che il desidero somamente. Messer Claudio, mio procuratore, procurerà d’avere da messer Ciesari de' brevi la vostra scrittura che ciel’ho comessa. Il corridore, che va in la capella, è presso che fornito, et io resto qua martire con quel galantomo del frate, che, poi che siete partito, fa cose e dicie che non sia bastanza a credere; et quel povero omo di Mercurio ci sta di mezo e Dio l’aiuti. Io atendo a dire a tutti che abbino pazienza, che presto voi sarete qua; se vi paressi di farli resonare alli orechi che atendessi ad altro e che presto voi sarete qua e che li farete conoscere l’errore suo, crederria faresti bene gran servizio a tutti questi poveri omini; ma bisognia che questo seguissi per mezo del Cardinale di Ciesis, che è quello che il favorisce, et a lui ancora potresti scrivere quatro righe sopra ciò: il dire che tutto il fatto è una ciabatteria et uno inpiastramento è la manco. Ma quello che mi dole che questo tristo mi ci mestica ancora me; pur io averò pazienza asieme con Voi. Non mostri Vostra Signoria di sapere da me cosa alcuna et ci pigli quel remedio che li pare. Basta che gli ha messo fuoco per tutto. Io non volevo scrivere cosa nessuna di questo fatto a Vostra Signoria, ma la penna et la collera m’ha trasportato; perdonatemi. Mandate a Giovanbattista quei disegni per le scale che sono aspettati con molto desiderio. Nel resto amatemi e comandatemi, che sapete quanto son vostro; e saluto la vostra signora consorte, che Nostro Signore le doni asieme ongni contento. Di Roma li III d’agosto 1571. Di Vostra Signoria Molto Magnifica Servitore affezionatissimo Guglielmo Sangalletti Al molto magnifico Signor mio, il Signor Cavaliere Giorgio Vasari, a Fiorenza. 
Molto Magnifico messer Giorgio. La non si deve maravigliare, se gran pezzo fa io non ho scritto, che il male fastidioso l’ha causato; siché abiatemi per iscusato. Ma non per questo ho mancato tenervi in memoria di Nostro Signore, il quale m’ha comesso vi scriva, che vorria venissi fino qua, per fare alcune opere, e che quanto prima verrete, più grato li sarà. Averete le stanze in palazo e non arete a pensare a cosa alcuna se non a sadisfare la mente di Sua Santità. Ma non itende per questo, che lassiate di no’ fornire l’opera del quadro, del qual quadro lasserete costì buono ordine, come si deva acomodare per farlo condurre qua, se venissi voglia a Sua Santità volerlo vedere, avanti andassi ne luogo destinato. Et speditevi presto, di grazia. Anderete da messer Francesco Rinuccini, che vi pagherà ciento scudi d’oro in oro a vostro piacere, a causa vi possiate mettere a ordine senza danno vostro, restando con questa a’ proprii comandi vostri sempre. Che nostro Signore vi dia quanto desiderate. Di Roma il dì XI di dicembre 1566. Di Vostra Signoria Servitore Guglielmo Sangalletti. Al molto magnifico e mio osservandissimo messer Giorgio Vasari in Firenze. Firenze. 
Molto magnifico messer Giorgio. Gran piacer ho sentito de le careze fattovi Nostro Signore e che il quadro li sia sadisfato: il che no’ possevo esser altrimenti, sendo opera sua; e se la no’ mi ha visto qui a Monterosi, ci rivederemo presto a Roma. Dite pure a Lodovico Busini, mio agente, quello che giornalmente vi fa di bisogno e lassate far a lui. Li bascio le mani: che nostro signor Iddio li dia quanto desidera. Di Monterosi l’ultimo di febraro MDLXVII. Di Vostra Signoria Servitore Guglielmo Sangalletti Al molto magnifico messer Giorgio Vasari, mio osservandissimo. A Roma. 
Molto Magnifico signor mio. Ho ricieuto li dua modelli mandatimi, i quali subito ho mostro a Nostro Signore, et per ancora non ho resoluzione; li sonno sadisfatti ragionevolmente. Saperà Vostra Signoria co’ prossima altra mia la deliberazione di Sua Santità. Ringrazio Vostra Signoria de l’ufizio fatto per me co’ la Eccellenza de’ Signori patroni et creda ben Vostra Signoria che so dove e come. È passato questo negozio benissimo, e lasserò dir chi vol dire. Atenderò a servire Nostro Signore et le Eccellenze loro conforme a quanto io devo, et se conoscierà finalmente il mio prociedere, che sarà onorato; co’ il che le bascio le mani. Che Nostro Signore le dia quanto desidera Di Roma addì XVIII di settembre 1568. Di Vostra Signoria Servitore affettuosissimo Guglielmo Sangalletti Al molto magnifico et mio osservandissimo messer Giorgio Vasari in Firenze. 
Molto magnifico messer Giorgio mio osservandissimo. Come arete inteso per l’ultima mia di sabato passato, Nostro Signore s’e’ risoluto a non voler più, che costì in Fiorenza si facci l’adornamento de l’altare di lengname per il respetto dettovi; e così vi reprico, che si lassi stare, e voi atendete a far le tavole e sollecitate, perché così è mente di Sua Beatitudine. Vi mandai il vostro breve spedito. La spesa no’ vi dico per questa, perché Claudio, mio sollecitatore, è fuor’ di Roma. Questo è quanto me li occorre dire. Me li offero e raccomando: che Nostro Signore Iddio li concieda ogni felicità. Di Roma li II di agosto MDLXVII. Di Vostra Signoria Magnifica Servitore Guglielmo Sangalletti Al molto magnifico messer Giorgio Vasari mio osservandissimo in Firenze. 
Molto magnifico messer Giorgio osservandissimo. Per ancora non è arrivato il modello che dite avere mandato a condotta di questi del Berna. Quando segua, il saperete e farò tanto, quanto la mi comette. Claudio, mio sollecitatore, ha cura, se si potrà fare spedire, quando desiderate, circa il vostro decanato. E co’ altra saperete quello si sarà fatto o si potrà fare. Ser Vittorio Torelli mi dirà che debba fare in servizio di que’ Fabroni, amici vostri, per conto della lite, hanno qua. Io no’ manchero fare quel potrò in servizio loro. Signor Giorgio, io ho auto d’Arezzo la pianta della chiesa de l’abazia, come e’ stava, e come oggi è ridotta, e ne ho qualche fede; ma no’ mi bastano. Avisate, se volete, vi mandi tal pianta, che il farò. E bisogna pensiate a farmi quel servizio; et il far fede della verità mai si deve negare a nessuno, oltre a che, bisognando, vi farei dar giuramento, e bisognarebbe che lo dicessi per forza. Ma avertite, che la fede vostra sola, no’ basta: che bisogna ci sia qualche altra; et in questa parte il mio signor Giorgio no’ m’ha a mancare, che sa quanto io li sia servitore. E di grazia, quanto prima rispondetemi. E se bisogna far venire d’Arezzo alcuni, voglio che si faccino venire a mia spese. E questo negozio sarà comesso costì a l’arcivescovo di Firenze da Nostro Signore. Tenete tutto in voi, di grazia, perché inporta assai. Nel resto la sa che io li son servo. Che Iddio li dia ogni contento. Di Roma li XXI di giugno MDLXVII. Di Vostra Signoria Molto Magnifica Servitore affezionatissimo Guglielmo Sangalletti. Al molto magnifico et mio osservandissimo messer Giorgio Vasari in Firenze. 
Molto Magnifico messer Giorgio osservandissimo. Nostro Signore. Ha visto quanto mi scrivete sopra la tavola e modello e mi ha di nuovo repricato, che avertiate a pigliare lengniame stagionato, a causa che co’ il tempo no’ venga a fare quelle apriture, come ispesso suole intravenire, et che sollecitiate il disegno, mandato per l’ornamento della tavola, che qua de’ Magi Sua Santità si risolve a farlo fare qua, siché no’ occorre più parlarne. Messer Tomaso Guidacci porta la vostra spedizione e de costo, come vi scrive Claudio, scudi. Ventisette d’oro in oro, de’ quali ve ne ho debitore. Quanto a quella mia fede per il mio negozio della prossima vi manderò una bozza de scrittura, corne io la desidero; e bisogna, messer Giorgio mio, che me ne aiutiate. Il dirvi, che modo e via avete a tenere a me è superfluo, perché li pari vostri sanno trovare rimedio a tutto; e con questo mi vi raccomando et offero. Cristo vi guardi. Di Roma li 26 di aprile 1567. Di Vostra Signoria Servitore Guglielmo Sangalletti. Al molto magnifico messer Giorgio Vasari mio osservandissimo. Firenze. 
Molto Magnifico Signor Giorgio, Cavaliere e speron d'oro futuro. Sua Santità dimattina vi vole onorare et farvi cavaliere esperon doro et asieme ancora non so che altro; però Vostra Signoria faccia d’essere alle mia stanze dimattina a l’alba del giorno e non manchi a modo nessuno, e deve Vostra Signoria molto ralegrarsi di questo favore, quale tanto è maggiore quanto che è motuproprio di Nostro Signore; però l’aspetto e le bascio le mani. Delle mia stanze li XXVII di giugno 1571. Di Vostra Signoria Amorevol fratello e Servitore Guglielmo Sangalletti Al Molto Magnifico Signor, Giorgio Vasari mio come fratello. 
Molto Magnifico messer Giorgio osservandissimo. Vedo per la sua de XXV del passato, che dice fra otto giorni saria finito la tavola, e che la invierebbe, et poi lei sene verria apresso: che sta bene. Referirò il tutto a Nostro Signore co’ prima comodità, che so che l’averà caro. Nel resto, la mi comandi, che son al suo servizio. Che Nostro Signore Iddio gli dia quanto desidera. Di Roma addì primo di febraro MDLXVII. Di Vostra Signoria Magnifica Servitore Guglielmo Sangalletti. Al molto magnifico et mio osservandissimo messer Giorgio Vasari in Firenze. 
Molto Magnifico messer Giorgio. Il quadro mandatomi del ritratto del signor principe è comparso, ma per trovarmi io a Tioli a pigliare aere, no’ l’ho per ancor visto; ma Vostra Signoria sie sicuro che la non mi posseva mandare cosa che avessi più cara di questa, e liene bascio le mani. Sua Eccellenza Illustrissima dite vole che il medeximo, che ha a fare l’ornamento del quadro per Sua Santità, venga lui a portare il modello; che come arrivi andrò fino a Roma e saprò la sadisfazione di Sua Santità. La fazione, fatta monsignore arcivescovo nostro, m’è piaciuta estremamente, e tanto più quanto lei è stata sempre seco; e no’ fo dubio, che ongni giorno abbia a restare più contento della resoluzione fatta, cosa che a tutti dà assai sadisfazione. Iddio ne sia ringraziato. No’ so che dirli altro, salvo che io vo sempre aquistando qualcosa della mia indisposizione, e penso liberarmene a questa buona aere, il che desidero sommamente, per possere servire Vostra Signoria e li altri amici molto meglio ch’ no’ fo. E vi bascio le mani e quando averò bisogno di quel servizio della abazia ve lo aviserò, che è forza me ne aiutate per qualche verso. E di già ne ho auto un modello, come stava, e come sta oggi, che lo tengo a buona custodia, et è simile a quanto mi dicesti. Resto vostro al solito, ch’ Nostro Signore vi dia quanto desiderate. Favoritemi in tutte le ocasioni che avete co’ li Serenissimi. Patroni, che il desidero somamente. Di Tioli addì 25 di maggio 1567. Di Vostra Signoria Servitore Guglielmo Sangalletti. Al molto magnifico et mio osservandissimo Giorgio Vasari in Firenze. 
Molto magnifico messer Giorgio. Li mando la spedizione del suo negozio, che prima no’ s’è possuta avere. Èssi speso no’ so che ducati, che Claudio co’ altra ve ne darà conto. Avesti da Francesco Rinuccini li scudi centosei d’oro, e con li quarantaquatro, auti da me, fanno la somma de scudi centocinquanta, che sta bene. Nostro Signore m’ha comesso, che vi scriva, che avendo tanta dificultà in condurre da Savona al Bosco, si risolve, che l’ornamento della tavola, che voi fate, co’ que santi, si faccino al Bosco, e che là no’ mancherà maestri; ma siben’ che voi atendiate a finire l’opera, che tocca a fare a voi, della pittura co’ ogni studio e diligenza, come sa che farete: siché eseguite quanto vi dico, perché così è mente sua. E a maestro Battista Botticelli si potrà donare qualcosa, a causa che in tutto no’ si perda le sua fatiche. Le bascio le mani. Che Nostro Signore Iddio le doni ogni contento. Di Roma li XXVI di luglio 1567. Di Vostra Signoria Servitore affettuosissimo Guglielmo Sangalletti Al molto magnifico messer Giorgio Vasari mio osservandissimo in Firenze. 
Molto magnifico messer Giorgio. Nostro Signore. Aspetta co’ gran desiderio li dua modelli, che la dice esser in procinto di mandare; che restava solo, che l’eccellenza de’ patroni li vedessino. Come saranno qua, ne sentirete la resoluzione. S’era fatto pagare a Rinuccini li scudi centocinquanta d’oro in oro rimessoli, che ne ho riceuto la quitanza, e sta bene etc. Favoriscami di grazia apresso a quelle Eccellenze co’ ogni buona occasione et in particulare co’ il Signor Principe, perché so che alcune persone malivole li possano avere fatto qualche sinistra informazione del fatto mio sopra un negozio che verte di qua co’ la Religione di Malta per causa di mio nepote; et di questo negozio n’è informato appieno il signor cavaliere Saracino, molto mio patrone, co’ il quale desiderarei che si aboccassi, e che vedessi co’ buona occasione e destramente e l’uno e l’altro di voi, che il Principe restassi sgannato di quanto li fussi stato detto. Perché è tutto il contrario, e sieno pure sicure l’una et l’altre eccellenzie che io sono, un vil verme, lor vasallo e servitore, e che di fedeltà et amore no’ ciedarò mai a nessuno altro par mio. Poi mi quieterò, perché le male lingue no’ si possano tenere, e la invidia mai morse. Datemi risposta di questo particolare, e che io sappia che l’abbia fatto qualche buon frutto, se mai avete desiderato o desiderate farmi servizio, che ve ne restarò perpetuamente obbligato; co’ il che fo fine e vi bascio le mani: che il Signor Iddio vi doni ogni contento etc. Di Roma li XXI d’agosto 1568. A Claudio pagherò quanto averà avere da lei. Di Vostra Signoria molto magnifica Servitore affettuosissimo. Guglielmo Sangalletti Al molto magnifico messer Giorgio Vasari, mio osservandissimo, in Firenze. 
Molto magnifico signor Cavaliere etc. Il vescovo di Montepulciano comparse, al quale e per li meriti suoi et poi per amor di Vostra Signoria farò ogni sorte di cortesia, ancor che di poco momento possino essere. Porta seco il processo di Santo Donato, di maniera che, auta che averà audienzia da Nostro Signore, si doverà presto terminare. M’ha consigliato il disegno di Camaldoli, quale mostraro a Nostro Signore come sarà tempo. Per ancora non ho possuto sapere niente da Sua Santità, avendo sempre auto a travagliar in molti negozi di congregazione et altro; crederò della prossima sapere qualcosa et velo farò noto. Sento piacere grandissimo che il cardinale illustrissimo de’ Medici faccia buon tempo, che buon pro li faccia; basciateli le mani per parte mia et tenetemeli vivo in la grazia sua, così di Loro Altezze, che maggior favor non mi possete fare. Averà di poi, partorito Sua Altezza? Che mi par sentir d’ora in ora sia stato mastio! Che Dio le doni felice parto! Con il che bascio la man a Vostra Signoria e di cor me li offero e raccomando. Christo la conservi. Di Roma XXIX di settembre 1571. Di Vostra Signoria molto magnifica Servitore affezionatissimo Guglielmo Sangalletti. Al molto magnifico Signor mio, il Signor Cavaliere Giorgio Vasari a Fiorenza. 
Molto Magnifico Signor Cavaliere. Atendete a solecitare come dite, a causa forniate presto e che possiate tornare da noi, che siete aspettato con desiderio. L’amico è stato a trovare il maestro di camera e li ha detto tanto bene di Vostra Signoria, che non s’abasta a crederlo, e pregatolo che voglia adesso e quando bisognia far fede di quanto li ha detto, a tale che si vede che la lettera scritta a l’amico ha fatto frutto. Le bascio le mani delle salute mi date, et a Sua Santità conforme al vostro aviso ho basciato i piedi in nome di Sua Altezza, quale sta benissimo al vostro servizio, e forse si potria andare a stare XV giorni fuora come s’è dire a Bagniara et la Quercia. Sarà una opera non piccola, se averete a dipingere la cupola; non so che mi dire. Iddio v’aiuti; amatemi e comandatemi. Il Cardinale Illustrissimo se n’è venuto costà da voi, così li avessi possuto fare io compagnia per un mese; pazienza, adio. A dì 24 d’agosto 1571. Di Vostra Signoria Amoroso fratello e Servitore Guglielmo Sangalletti Al molto magnifico Signor mio osservandissimo, il Signor Cavaliere Giorgio Vasari in Firenze. 
Molto Magnifico Signor mio. Ho ricieute duo sue questa settimana, l’una per il procaccio ordinario, l’altra per il corriere di Gienova; quella venuta per il procaccio no’ viene a me, che ciela rimando indrieto. Co’ l’altra del corriere di Genova ho ricieuto il disegno mandatomi per la sepultura di Nostro Signore, quale subito lo mostrò e co’ effetto bisogna vedere li altri dua di stucco o ciera, che voi dite aver mandato, e poi saprete quanto dirà Nostro Signore; no’ sono ancor comparsi; doverrà seguire presto e ve ne darò avviso subito. Desidero pur sapere da voi qualcosa circa a un particulare scrittoli; averò caro mi dica qual cosa, e poi che la lettera s’è scanbiata come dico sopra. Li bascio le mani. Che Nostro Signore le dia quanto desidera. Di Roma addì 3 di settembre 1568. Di Vostra Signoria Magnifica Servitore affettuosissimo Guglielmo Sangalletti Al’ molto magnifico et mio osservandissimo messer Giorgio Vasari in Firenze. 
Molto magnifico Signor mio. Ho visto, quanto la mi scrive sopra li disegni adomandatoli, che il tutto ho conferito co’ Nostro Signore, quale ha preso gran sadisfazione della amorevolezza sua et deligenzia; e poi che e’ ci s’è interposto l’autorità di Sua Eccellenza Illustrissima, si può sperare di avere cosa degna etc. Nostro Signore aspetta di vedere quanto prima il tutto, a causa che si possa dar principio a l’opera; e quanto alli marmi Sua Santità se ne rimetterà al buon giudizio di Sua Eccellenza Illustrissima, che così m’ha comesso ne scriva. Circa a l’opera, che fate, del mandar qua alcuni di que’ quadri Nostro Signore no’ vuole che si muova niente, fino a che no’ abbiate finito tutta l’opera. Questo è quanto mi occorre dirvi; vi bascio le mani: che il Signore Dio vi dia contento. Di Roma li XVI di agosto 1568. Di Vostra Signoria molto magnifica Servitore affettuosissimo. Guglielmo Sangalletti Al’ molto magnifico Signor mio messer Giorgio Vasari in Firenze. 
Molto Magnifico messer Giorgio osservandissimo. Ho referto a Nostro Signore del disegno, che lei molto presto manderà qua della tavola che deve fare; e li piace, aspettandolo co’ desiderio. Messer Tomaso Guidacci portò a Vostra Signoria la spedizione del suo negozio, e la spesa fatta si computerà, come desiderate, ne’ lavori che dovete fare. Circa quello che desidero dallei per la causa che sapete, ancora no’ fa di bisogno; ma andatevi pur preparando, che quando sarà tempo, mi abbiate a fare questo servizio per la verità: che altro non intendo voler dallei; et co’ questo meli offero e raccomando. Che Nostro Signore Iddio la guardi di male. Di Roma li X di maggio MDLXVII. Di Vostra Signoria Magnifica Servitore Guglielmo Sangalletti. Al molto magnifico et mio osservandissimo messer Giorgio Vasari in Firenze. 
Jesus. Gl’ho detto, facci co’ voi che no’ voglo pensare a questo, prima per no’ me ne intendere, poi che è bene che voi facciate tutta la spesa; e domandasera darò ordine a Francesco Rinuccini, che vi paghino qualche dinari a buon conto. Io no’ so sopra questo capo avervi a dire altro, se no’ che co’ sollecitudine e diligenzia mettiate mano a questa opera in onore e gloria de Dio e sadisfazione de Nostro Signore, restando al solito tutto vostro. Che Nostro Signore Iddio vi contenti. Di Roma li 4 di luglio MDLXVII. Di Vostra Signoria Magnifica Servitore Guglielmo Sangalletti Te. Seg. To. Al molto magnifico et mio osservandissimo messer Giorgio Vasari in Firenze. 
Molto Magnifico messer Giorgio. Ho referto a Nostra Signoria, che prima che alla fine del presente mese no’ può essere finito il quadro che fate e che subito montarete a cavallo e vene verrete qua per ubidirlo di quanto la Santità Sua li comanderà; e li agiunsi ancora, che no’ meno eri sollecitato per il venire da l’una e l’altra Eccellenza Illustrissima che da me. Mostrò avere tutto gratissimo e che no’ gli era cosa nuova l’amorevolezza che sempre gli ha mostro. Finite la tavola, fatevi pagare e cento scudi e venitevene allegramente. Mio fratello sarà di brevi giorni costì per menarsene qua la sua mogle. Tutti e' favori che li farete le reputerò alla persona mia stessa, offerendole la parigla per sempre. Mi vi raccomando et offero. Che Nostro Signore Iddio vi dia quanto desiderate. Di Roma addì IIII di gennaro MDLXVII. Di Vostra Signoria Magnifica Servitore Guglielmo Sangalletti. Al molto magnifico messer Giorgio Vasari, mio osservandissimo, etc. Firenze. 
Molto magnifico messer Giorgio mio osservandissimo. Jeri per maestro Battista Botticelli falengname vi scrissi sopra il disegno de l’altare, mandatone qua, quanto occorreva. Però no’ vene dirò altro, che mi raporto a quanto ho detto. A detto maestro Battista sopradetto ho pagato per voi scudi quindici d’oro in oro, come vi dirà e fattone debitore sotto a quelli altri che sono scudi ventisette d'oro in oro; e dua scudi ha auto Claudio, mio sollecitatore, per ispedire questa vostra ultima materia, la quale vi si manderà la prossima: che in tutto sono scudi quarantaquatro d’oro in oro, che me ne farete un ricevuto d’averli riceuti a buon conto di detta tavola, che fate per Nostro Signore. E di più vi ho rimesso per a vostro piacere scudi centosei d’oro in oro da Francesco Rinuccini e compagni, e con questa ne sarà la lettera del cambio. Fateveli pagare a vostro piacere, che sono per il medesimo conto per complire la somma di scudi centocinquanta d’oro in oro, a causa che possiate cominciare l’opera alegramente. Ho inteso, quanto dite circa le disamine sopra il mio negozio, che vi ringrazio; e presto verrà l’ordine. Ne avendo per ora altro che dirvi resto al solito tutto suo. Che Nostro Signore Iddio li dia ogni contento. Di Roma li V di luglio MDLXVII. Di Vostra Signoria Molto Magnifica Servitore Guglielmo Sangalletti Al molto magnifico messer Giorgio Vasari mio osservandissimo in Firenze. 
Molto magnifico messer Giorgio mio osservandissimo. Resto avisato, quanto mi dice sopra il modello che deve mandare qua a Sua Santità, che come ci sia, lo vedrò, e saperete di sua sadisfazione. Li ventisette scudi d’oro, spesi da me in la spedizione delle sua bolle, andranno aconto per quello spendete per Sua Santità, siché no’ occorre li pagate a nessuno. Signor Giorgio mio, io averò bisogno di quella fede che qua molto cortesemente mi oferisti, sì che andate pensando di farmi questo servizio insieme co’ qualche altro amico vostro, come ne averò di bisogno: che questo assai mi porta, e son cose che per la verità ogni omo deve far fede di quello che è ricerco per servizio d’amico. Prego Vostra Signoria co’ buona occasione quanto se li porga a tenermi vivo in la grazia di Sua Eccellenza Illustrissima, comun’padrone, che maggiore favor no mi potrà fare. E con questo me li offero e raccomando. Che Nostro Signore Iddio li dia quanto desidera. Di Roma li XVII di maggio 1567. Di Vostra Signoria magnifica Servitore Guglielmo Sangalletti. Al molto magnifico messer Giorgio Vasari mio osservandissimo. A Firenze. 
Molto Magnifico Signor Cavaliere. Messer Lodovico Busini dicie che oggi manderà il breve a Vostra Signoria del suo negozio espedito. Mi piace quello avete scritto al Cardinale di Ciesis per quello amico, qual fa il peggio che sa; bisognia ritorniate presto. Mercurio solecita, ma il non ci essere Voi vol dire il tutto. Atendete a star sano, così la signora sua consorte. Al signor Montalvo, mio signore, bascio le mani, desiderandoli ongni contento, e che mi comandi, che li sono obbligato servitore; con il che le bascio etc. Di Roma li XVI d’agosto 1571. Di Vostra Signoria Molto Magnifica Servitore affezionatissimo Guglielmo Sangalletti Al molto magnifico Signor mio osservandissimo, il signor Cavaliere Giorgio Vasari. Firenze. 
Molto Magnifico Signor Giorgio mio osservandissimo. Come le dissi per l’ultima mia, vengasene a suo piaciere e basterà meni seco dua homini, che qua ne averete dua altri et quanti bisognieranno. Averete a fare securamente questa battaglia navale, però mettetevi a ordine; et il quadro Sua Santità il desidera quando potrete, che non vole se non la comodità sua. Il cardinale de’ Medici dicie che è tutto vostro e che venghiate presto che v’aspetta. Doverrete aver poi fatto stimare la casa di Via Maggio e mi pare che si dovessi aver considerazione che forse ongni altri, che io, non averia obtenuto licenzia; come s’è auta che almanco non mi giovando non mi nuoca. Il che ne sto a posato animo, avendo a passare per mano vostra; però risolvetela avanti la partita vostra e ricordatevi di portarmi le piante adimandate per altra. Sua Santità ha sentito molto consolazione della bona nova datomi di Sua Altezza e del miglioramento suo e m’ha promesso che farà orazione per lui, ma che non manchi, dicie, dalla banda sua d’aiutarsi con lassare ongni sorte di appetito e fare l’obedienza de’ medici, che Dio benedetto l’agiuterà! Con il che le bascio le mani; che Nostro Signore le dia quanto desidera. Di Roma li 23 di novembre 1571. Vostra Signoria Molto Magnifica Servitore affezionatissimo Guglielmo Sangalletti Al molto magnifico Signor mio osservandissimo, il Signor Cavaliere Giorgio Vasari. Firenze. 