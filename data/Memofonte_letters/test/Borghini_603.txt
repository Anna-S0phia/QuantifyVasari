Messer Giorgio.  Voi vedete i tempi buoni e se bene el Duca ci aspetterebbe un dì o dua, pure io credo che e’ sarebbe et a lui et al principe d’un gran contento, che giovedì la potessi entrare. Noi abbiano a farne ogni sforzo, massime che se il tempo si rompessi e non ci laverebbe l’aqqua d’Arno e n’aremo mal grado, noi abbiamo n. 2, 4, 5, 8, 9, 10, 10 0/2 al sicuro finiti. N. 1, cioè alla porta al Prato sarà finito in tutto stasera, senza le statue, le quali sarebbe da far ogni forza che o tutte, o almeno o più che si può, fussino al suo luogo, e 2 o 4, ne mancassi, come dissi. Quelle di mezzo si potrebbon por basse. N. 6 dico il medesimo, e qui bisognerebbe far forza et intanto oggi metter su l’istorie e non perder tempo, in mentre che e’ fortificono et acconciono e posari e tirari, mandarete legnaiuoli et uomini. N. 7. Messer Vincenzo Rossi credo farà ogni sforzo, e gli aiuti che se gli posson dare è bene. N. 11 Qui bisogna anche far forza; e se ben maestro Bernardo è franco e valente, non bisogna fidarsene in tutto e per tutto, massimamente che e’ non trattenessi per sadisfare a Giovan Bologna per tenere in dietro i cavalli. N. 12 alla porta del palazzo. Voi sapete voi, se in questo tempo vi basti l’animo di aver finito. Tre cose bisognerebbe: 1. Aver de’ tirari e trovarne più che si può e cavarne dove n’è; e l’Ammannato avendo finito, se n’ha, ce ne potre’ accommodar, et il Caccino chiedendogliene, non credo ne gli manchi. 2. Proccurare, che tutto oggi i tirari si faccino e si faccino forti e sicuri; così le posarerete dove hanno a stare le statue, che e’ non nascessi disordine. 3. Procacciare uomini, e chi ha finito, come Lorenzo del Berna et il Valdimarina e se ci è altri, aiutino dove è più bisogno; e se n’avete alla fabrica o n’è altrove, così per tirare come legnaiuoli per far palchi etc., mettergli tucti oggi in opera, che stasera sia fatti i tirari, e domattina si cominciassi a tirare, che si condurrebbe quasi tutto con grande onore e satisfazione. Io mando ora al frate degli epitafii, e stasera gli arà tutti. Sopra il frontone al canto alla Paglia, dove il Particino voleva dipignere sotto quell’altare, vi ha da ire una corona di spighe e non altro, come sta questa, con certe foglette d’ulive. Ricordo le mazze del baldacchino. Io attenderò un’ora o 2 agli epitafii, poi sbucherò. Marco vorrei facessi l’impresa, che va al palazzo: vedete, dove, cioè nel mezo, e che la si faccia. Don Vincenzo 