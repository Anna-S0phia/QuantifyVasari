 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;150</p>
		<p><b>Data:</b>&nbsp;25 02  1551</p>
		<p><b>Intestazione:</b>&nbsp;GIORGIO VASARI IN ROMA A MATTEO BOTTI IN FIRENZE</p>
		<p><b>Segnatura:</b>&nbsp;ASF, Diplomatico Cartaceo sub data.</p>
		<p><b>Fonte:</b>&nbsp;Magnifico Messer Matteo. <br />Io mi rallegrai pure assai, quando togliesti donna; e molto mi son rallegrato al presente per la nuova conpera, che avete fatta di si onorata, bella e comoda casa, che avete tolta: atto degnio non solo di mester Matteo Botti, ma d’ogni gran principe. Or date forma a far figure di rilievo che l’abitino, e che godino le facultà vostre, certo magnifiche e grandi e lasciate in carne voi medesimo: che se ciò sortiscie la buona fortuna vostra, che chi sarà erede vostro abbi il bello animo e le rarissime qualità, che la natura e Iddio prima ha messe in voi, passeran le ricchezze e la grandezza vostra ogni viva memoria che abbi per ogni tenpo fatto mercante e cittadino di Fiorenza. Dovete pensare adunque che io, che son cosa amata da voi, e voi amato e adorato da me, s’io gioisco e me ne rallegro, parendomi essere a parte con la providenzia che aven fatta di poter, quando verrò a Fiorenza per starvi quindici dì, esser certo d’avere un cantuccio d’un letto e una spanna di tavola. <br />Or Iddio vi alunghi la vita e vi faccia cresciere in famiglia; perché so non farete almeno come fo io, che vo sconcacando le mura, le tavole, le tele e i fogli in far figure e non ne ho vive che possino render testimonio, ch’io dia perfeczzione all’arte. Ora come egli si sia, io non ho mai satisfatto all debito, che ho con voi, per averlo vietato, che l’opera di San Lorenzo non m’è stata mai finita di pagare. Farò sì, che se eglino indugerano al pagarmi, ch’io possa tornare ne’ mia bisogni per anche col farli venir di qua. <br />Ora, eccomi tutto vostro, con le mie grandezze e picolezze che le si siano, pregandovi che mi teniate nel core, come io tengo senpre in nel mio l’inmagine e le cortesie del mio onorato messer Matteo; quale si degnierà salutare per mia parte la consorte vostra, e che presto farò segnio di ricordarmi e di Voi e di lei. <br />Di Roma alli XXV di febraio MDLI. <br />Di Vostra Signoria reverendissima Illustrissima tutto vostro <br />Giorgio Vasari. <br />Al Molto Magnifico Messer Matteo Botti, Suo Caro e Onorando. A Fiorenza. </p>
		<p><b>Bibliografia:</b>&nbsp;Gaye 1839-1840, II, p. 379; Milanesi 1878-1885, VIII, p. 297; Frey 1923, pp. 301-302.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
