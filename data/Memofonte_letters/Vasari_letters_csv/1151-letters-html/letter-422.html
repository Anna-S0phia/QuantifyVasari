 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;422</p>
		<p><b>Data:</b>&nbsp;20 01  1563</p>
		<p><b>Intestazione:</b>&nbsp;GIORGIO VASARI IN FIRENZE A COSIMO DE’ MEDICI IN PISA</p>
		<p><b>Segnatura:</b>&nbsp;ASA, AV, 13 (XLVII), cc. 41-42.</p>
		<p><b>Fonte:</b>&nbsp;Illustrissimo e Eccellentissimo Signor mio. <br />Io non ho scritto, né dato raguaglio prima delle fabriche di Vostra Eccellenza Illustrissima, fino che in otto giorni non li ho visitate tutte e veduto in che essere elle si trovano, per poter meglio raguagliarla de’ bisogni loro. E in prima: <br />La fabrica de’ Magistrati si va seguitando e si ragunorno la settimana passata, perché dubitano per non riscuotere fuori gli assegniamenti che ci sono, ella non vadia adagio, e perché il proveditor della Grascia, che con ordine di Vostra Eccellenza ha tenuto un ministro fuori arriscuotere e ha cresciuto la sua entrata più di scudi mille l’anno, era di continuo danari. <br />Credo, che se gli altri non fanno il medesimo, che s’anderà stentando e in vero, se tutti respondessero, che potrebbano, se si facessi, come fa lui, non è dubbio, che andrenmo forte innanzi. Il magistrato ne scriverrà a Vostra Eccellenza e in vero già dua anni s’è fatto e de’ ferramenti e de’ legniami tal provisione, che questi scarpellini, che solleciton forte l’ultima allogazione del fregio, che va sopra il cornicione per le spalle delle volte, che io non istò in dubbio, che questo anno le voltereno gran parte. <br />Piacemi, che messer Bartolomeo e gli altri van caldi né fan altro che sollecitare. Che aconpagniato con la volontà mia, credo che Vostra Eccellenza Illustrissima conoscerà di mano in mano e l’aquisto dell’opera e la fine e la sua perfectione. Lavoriamo inntorno a San Piero Scheraggio per fargli la facciata e tirar quella parte che li tocherà fino al tetto; che n’è fatto gran parte delle pietre, e ‘l resto s’andranno giornalmente seguitando. El cornicione anch’egli camina, ma questi scarpellini non lo lavorano interamente, come io vorrei, e come e’ sono obligati; e ancora che io gridi, ci è chi chiude l’ochio: se Vostra Eccellenza Illustrissima scrive per altro a messer Bartolomeo Gondi, gniene dia un motto, acciò che dic’al Puccino, che n’ha a tener conto come me. Non la passi così, perché inporta troppo. <br />Le cose di palazzo andrebbano più verso il fine, se i muratori e gli scarpellini, con i quali s’è fatto i cottimi delle mura e delle pietre, che hanno promesso darle finite fra il tenpo assegniato loro, con condizione di dar loro ogni sabato scudi 10 per ciascuno, che da molto tenpo in qua non gli hanno auti. Son per andar tardi e hanno ragione: non si osservando loro i patti, non possono che non hanno il modo far l’opera; tanto più, che tutti restono avere senpre di quel che fanno grossamente. E perché a questo non ho a pensare se non a ricordallo, che l’ho fatto del continuo, e veggo, che se n’é quel medesimo. <br />È necessario, che Vostra Eccellenza ci provegga: perché le stanze di sotto terrene, che non manca se non mettere su la finestra, dov’era la porta de’ muli di piazza, e mattonarne dua di quelle camere, e così le soffitte. Il resto è finito; simile il passo di dogana: che se si facessi finire in un tratto queste e poi seguire le due branche che mancano della scala principale di dogana, finché fussino coperte, che non v’anderia molto tenpo, non istò in dubbio, che per tutto aprile saria finito ogni cosa a farla ben lunga, e al maggio si comincerebbe alzar il tetto della sala grande. Che già ho dato ordine a far levare la scala che va alle camere d’oro e al terrazzo, e tuttavia vo tramando con questi maestri un cottimo del tetto e delle mura, che non andrà molto, che Vostra Eccellenza Illustrissima ne arà un bilancio, acciò che Vostra Eccellenza Illustrissima, innanzi vi si metta mano, sappi tutta la spesa, ché, come Li dissi in voce, ci è chi la piglierà alzare sopra di sé a tutte suo spese; e consiglierò Vostra Eccellenza a farlo, perché sapereno il costo e vederemo, in che tenpo la s’alzerà: dove senza altri ministri, che chi rivegga, se si fa opera buona e mercantile, leverassi da torno molto inpaccio, e simile fareno del lavoro del palco di legniame e così de’ quadri delle pitture: che se io posso, voglio in questo levar via il tempo di queste giornate, e io in questo mezzo fo far dua quadri grandi per mettervi mano e fare un saggio, che farà crescier l’animo a Vostra Eccellenza Illustrissima e a me chiarirà in che tenpo io posso aver finito. <br />E già siamo insiemi, lo Spedalingo et io, all’invenzione del palco; e fra non molto tenpo penso, che Vostra Eccellenza Illustrissima la vederà disegniata, e ho credere, che questa opera m’abbia a cresciere vita, perché c’entro con grande animo e ne veggo prima il fine che il principio. È certo, che Vostra Eccellenza Illustrissima farà paura al mondo, se conduciano, come io spero e veggo certo, una tanta onorata, terribile e magnifica inpresa, degnia certo della grandezza del Vostro animo e del Vostro Giorgio Vasari; il quale ha auto da Dio tanta grazia, che non cominciò mai cosa nessuna grande che non ne vedessi il fine. <br />Or, Vostra Eccellenza faccia afrettar queste cose basse, che si ultimi una volta e s’esca di rattoppamenti, per finire di dare al mondo per mezzo di questa onorata inpresa questo resto di sì mirabile inpresa, tanto più che io scorgo, che con lo assegniamento che ha Francesco del palazzo in pochi anni si conduce. <br />Sonmi forse disteso troppo; e tutto mosso dalla afezzione che Le porto, conoscendo, che se ‘l gran Cosimo Vechio non avessi veghiato per le memorie che si vede di suo, la fama di lui non sarebbe sì chiara come quella di Vostra Eccellenza, che per far quel ch’ella fa acecherà ogni gran lume di glorie passate con le Vostre presenti. Or, poi che ci acostiamo al marzo, le ricordo a Vostra Eccellenza, che el tenpo passa. <br />Mando in questa incluso le lettere, fatte da messer Piero Vettori, per mettere in nella sagrestia di San Lorenzo, nella cassa dove sono i corpi del Magnifico Lorenzo Vechio e Giuliano, suo fratello, rivisti dal signor Spedalingo, che gli piacciano: quella, piacendoli, li rimandi, accio si mettino in opera. <br />Trovai in Lucca in San Romano una lapida di marmo con uno armato a ghiacere, con spada e pugniale, a uso di trasiere, al lato; e da uno de lati della testa aveva un cimieri, nella cima del quale era una palla e dall’altro lato l’arme delle palle, nella foggia che Vostra Eccellenza Illustrissima le fa ora numero sei: che mi maravigliai, che non fussi alla antica con otto, come usava Cosimo Vecchio e atorno vi sono queste lettere nella lapida, scritte di foggia vechia: sEPOLTVRA IACOPI LAPI DE’ MEDICIS DE FLORE Q. OBIT A. D. MCCCXL DIE XXVI DECEMBRIS. <br />In San Frediano non trovai niente. <br />Mando a Vostra Eccellenza Illustrissima alcuni disegni per il tavolino, acciò che se Quella avessi da mandarci alcun pezzo di lapis lazzari, si possa seguitare. Delle agate che mancano l’ho detto a Bernardo Baldini, come mi disse Vostra Eccellenza che le provederà. <br />Della fabrica di Pistoia, acciò camini anch’ella, che ci fu, e mi piaque assai la pratica seguita, ne ho preso la cura di far, ch’e’ danari asegniati acciò si spendino, e invero ora è tenpo da murare in cielo col dar del pane a’ poveri in terra. <br />A Castello credo, che finché Vostra Eccellenza Illustrissima non rimette l’aqua di Val Cenni, che quivi s’abbia a star senza, perché vi son stato, e non v’è aqua. L’altre cose caminano verso il fine. Vostra Eccellenza Illustrissima sa meglio di me quel che bisognia: rimetto tutto in Quella. <br />Sarà con questa una suplica per conto della mia tavola e ornamento d’Arezzo, che per non esser finito tutto, è 30 some, che n’è parte in villa e parte in Fiorenza, e non si può mandare tutto a un tratto e con mia comodità vorei mandallo a poco a poco per fugir molte spese di vetture. La grazia, che Vostra Eccellenza mi fa, non si estende se non per tutto genaio. Prego Quella, che volendo farmi il rescritto, dica per fino che sarà finito e messo, che sarà insieme tutto. I veditori segnierano e conterano i pezzi, perché non è possibile una machina sì grande che io lo mandi tutto in un tratto, e a Vostra Eccellenza Illustrissima mi raccomando. Dio feliciti Quella. <br />Di Fiorenza alli XX di genaio 1562. <br />Di Vostra Eccellenza Illustrissima<br />Obligatissimo Servitore<br />Giorgio Vasari. <br />Allo Illustrissimo e Eccelentissimo Signor, il Signor Duca di Fiorenza e Siena, Signor mio Unico. <br />A messer Giorgio Vasari. </p>
		<p><b>Bibliografia:</b>&nbsp;Frey 1923, pp. 695-704.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
