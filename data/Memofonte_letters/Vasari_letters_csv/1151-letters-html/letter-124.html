 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;124</p>
		<p><b>Data:</b>&nbsp;16 01  1550</p>
		<p><b>Intestazione:</b>&nbsp;VINCENZO BORGHINI IN LE CAMPORA A GIORGIO VASARI IN AREZZO</p>
		<p><b>Segnatura:</b>&nbsp;ASA, AV, 14 (XLVIII), cc. 5-8.</p>
		<p><b>Fonte:</b>&nbsp;Messer Giorgio carissimo e onorando. <br />Finalmente voi farete come quel che andava allo speziale per il pepe: che andò sempre per la via, dicendo “pepe, pepe”; e poi giunto là, disse: “Datemi un quattrin di spezie”. Così voi: “Io tornero, io tornero”; poi giunto costà, a Lucca si vedde: ho piacere non dimeno, che vi piaccia la stanza; e penso pure, quando che sia rivedervi. Fammi solamente male, che voi avvezate la brigata in modo che non so se potrete mantenere, et io sarò poi il berzaglio e maladetto sia quel frate, e che gli venga, e che gli nasca! Talché per fuggir questo, io ho molto caro che voi stiate assai e massime in questo tempo, che di Roma non bisogna secondo me pensare a questi giorni, se Dio benedetto non ci porge l’aiuto e la grazia sua, ché, per quel che si vede, le cose vanno malissimo, con danno della Cristianità e con scandolo non piccolo; e que’ Reverendissimi non si avveggono che traggono a’ lor colombi: dio ci aiuti, che bisogno ce n’è. <br />Io sto bene, per la Dio grazia, e vommi trattenendo con li mia consueti studii lentamente; et anche assetto la vostra tavola de l’opera. Non vi dico altro: perché se bene sono stato a questi giorni più volte in Firenze, sono stato con tanti fastidii e con brighe a presso di malattie e morte di certi mia cugini, che non sono mai capitato a bottega del Torrentino; ma come prima andrò in Firenze, vi darò di volta. Ben io intendo che la va bene; e non può essere altrimenti. <br />Se potete far qualche favore a Vico da San Zeno con que’ padri di Camaldoli, ve lo raccomando, ché gli è buon peccatore e mio amico. Io non vi parlo nulla delle cose di costà, perché mi serbo alla tornata vostra. Io ho bene inteso tante cose e tante mirabilia, che n’ho avuto piacere grande e per conto vostro e per conto mio, che se pure col tempo io arò qualche maladizione, che non so si mel vo’ credere, io arò per intanto pur qualche benedizione. In somma, avete fatto molto bene a fare onore a voi, alle cose vostre et alla patria e anche, a dirla fra noi, chiuder la bocca a certe lingue, voi mi intendete; che potranno ora più presto invidiarvi che riprendervi, come disse quel vostro tanto celebrato Apelle. <br />Io son tutto vostro. E se’l foglio andassi più a lungo, io non finerei mai; ma a me bisogna, come vedete, col tempo dispensar le parole. <br />Raccomandatemi al molto onorato messer Franceso Bacci e la sua donna e a Parri Spadari e alla vostra madonna Cosina e più di tutti a voi stesso: che Dio vi conservi sano e di buon colore; che per non me lo scordare intendo, che siate un poco sbiancato. Addio. <br />Dalle Campore a 16 di gennaio del XLIX. <br /><br />Vostrissimo Vincenzio Borghini. <br />Al Molto Magnifico Messer Giorgio Vasari, come fratello etc. </p>
		<p><b>Bibliografia:</b>&nbsp;Frey 1923, pp. 253-255; Borghini, Carteggio, 2001, pp. 297-298.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
