 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;1048</p>
		<p><b>Data:</b>&nbsp;13 12  1572</p>
		<p><b>Intestazione:</b>&nbsp;VINCENZO BORGHINI IN FIRENZE A GIORGIO VASARI IN ROMA</p>
		<p><b>Segnatura:</b>&nbsp;ASA, AV, 14 (XLVIII), cc. 143, 150.</p>
		<p><b>Fonte:</b>&nbsp;Molto Magnifico Signor Cavaliere. <br />Oggi si è avuto da Lionardo Buonarroti scudi 200 d’oro et li scudi 18 per la tavola, che tutto fa di moneta fiorini 232 e lire e soldi, i quali tutti si sono posti in sul Monte a pie delli fiorini 1230, che vengono a fare in tutto fino ad oggi fiorini 1462 etc. Contanti sotto vostro nome. Lionardo non batte parola che sempre dice farà quel che vorrete voi, e si è portato gentilmente e di questo non accade ragionar più; se vi parrà scrivergli due parole, sarà bene. Sandrino del Bronzino ebbe gran consolazione della vostra e si loda tanto di voi e stamattina, che stette un poco meco, mi mostrò di conoscer la gentilezza dell’animo vostro e buona mente et vi saluta e raccomanda. <br />Voi mi scrivete del codicillo, ma non mi avvisate, né il nome del notario né dove né come, in modo che, dovendone io far nota, non so in che modo; serbo la lettera e, avisandomi di questo, farò un po’ di nota e la metterò con quelle altre scritture. <br />Della cosa mia veggo quanto mi scrivete et ho veduto quello ne scrive Monsignor Imbasciadore a Sua Altezza Serenissima, al quale S. Imbasciadore mi sento infinitamente obligato e sempre l’ho conosciuto amorevole e grazioso, et in questo verso di me lo veggo particularmente. E vi priego che in mio nome lo ringraziate infinitamente, che, per non tediar Sua Signoria con tante lettere, non gli scrivo. <br />Ora tornando alla cosa: io desidero che in ogni modo la si ottenga e lo spero con l’aiuto di Dio et di questi signori et degli amici, e la cosa in sé è giusta; e so che il Serenissimo Principe di nuovo replicò. Ora, messer Giorgio mio, fateci quello che si può, che più non chieggo; ma con la prudenzia e con la pazienza si conduce ogni cosa. Aspetterò quel che segue e Dio di buon mandi. Messer Vincenzo Godemini non ho più veduto, e gli mandai la vostra, e già sapete intorno a questo quel che io vi scrissi, che non vorrei a padroni mai si venissi in fastidio o in concetto di presuntuoso, massime non avendo quella dimestichezza di lunga mano. <br />Alle due vostre, che ho ricevute questa settimana, non accade altra risposta, e sabato passato non iscrissi per avviso. Dio vi dia ogni contento. <br />Di Firenze a' 13 di dicembre 1572. <br />Di Vostra Signoria affezionatissimo<br />Don Vincenzo Borghini<br />Al Molto Magnifico Signor Cavaliere Vasari Messer Giorgio, Pittore et Architettore Excellentissimo. In Roma. </p>
		<p><b>Bibliografia:</b>&nbsp;Frey 1930, pp. 733-734.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
