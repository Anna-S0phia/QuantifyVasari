 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;1077</p>
		<p><b>Data:</b>&nbsp;28 03  1573</p>
		<p><b>Intestazione:</b>&nbsp;VINCENZO BORGHINI IN FIRENZE A GIORGIO VASARI IN ROMA</p>
		<p><b>Segnatura:</b>&nbsp;ASA, AV, 14 (XLVIII), c. 152.</p>
		<p><b>Fonte:</b>&nbsp;Magnifico Signor Cavalier mio. <br />Sabato passato per esser il santo et occupatissimo e non credendo anche che il procaccio passasse, non iscrissi. Oggi nondimeno ho una vostra de XX del presente, che mi è cara al solito e più del solito, perché m’era stato detto che vi sentivi mezzo male, ma non mene dava pensiero, se ben non avea vostre, perché pensava, come avea fatto io, che anche voi non aveste scritto. Ora per seguire la buona usanza vi scrivo questi pochi versi, se bene non ho che dirvi di nuovo, se non che sto bene e non siamo qua ancor fuor di quaresima, perché non si truova carne, ma a me non dà una noia al mondo, ché per l’ordinario non mi piace. <br />L’Altezza del Gran Duca è tornato da Pisa e si sta a Castello. Non parla troppo spedito per quanto s’intende e del resto pare che vadia ripiglando le forze, ancor che quel male è traditore e da starne sempre con sospetto. Dio ci aiuti, nel quale più è da sperare che in medici o medicine. <br />Ho scritto un po’ di lettera a Monsignor Reverendissimo di Pistoia et inverso sono stato un po' troppo, ma io non so essere importuno e so che in questi principii ognuno vuol torre il capo; la somma è che io sono stato tardo a congratularmi, ma sollecito a rallegrarmi, come io farò sempre d’ogni suo bene, che in vero io l’amo et a Dio piacessi che la chiesa sua avesse di questi prelati e le pecorelle di questi pastori. <br />Diteglene un po’ voi, che io non mi sono satisfatto a pieno nella mia lettera; così l’ho ringraziato della amorevolezza e sollecitudine intorno alla mia faccenda, della quale voi mi avete continuamente tenuto ragguagliato. Di que’ danari che mi dite io non so il modo; m informerò un poco; ma se voi costì potessi invertirlo in oro, sare’ facile recarsegli; che in ogni modo si perde qualche cosa ne’ cambi, credo io; pure io intenderò. Ben mi piace che ognuno non sappia così i fatti d’altri. Del resto attendete pure alla sanità che importa. Et Dio ci dia la grazia sua. <br />Di Firenze a 28 di marzo 1573. <br />Don Vincenzo Borghini vostro. <br />Ditemi che soprascritta si ha da fare per un altra volta a Monsignor Reverendissimo. <br />Al Molto Magnifico Il Signor Cavalier Vasari messer Giorgio Pittore Excellentissimo appresso Sua Santità. </p>
		<p><b>Bibliografia:</b>&nbsp;Frey 1930, pp. 765-766.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
