 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;314</p>
		<p><b>Data:</b>&nbsp;9 04  1560</p>
		<p><b>Intestazione:</b>&nbsp;GIORGIO VASARI IN ROMA A COSIMO DE’ MEDICI IN PISA</p>
		<p><b>Segnatura:</b>&nbsp;ASF, MP 484, c. 166.</p>
		<p><b>Fonte:</b>&nbsp;Illustrissimo e Eccellentissimo Signor mio. <br />Arivai in Roma; e subito ch’el Reverendissimo e Illustrissimo Medici ebbe fatto l’entrata e auto da Nostro Signore il capello, che volsi vederla per poter nelle storie che fareno essere stato presente, per nonne dimandare, andai inmediate a trovare il mio gran Michelagniolo, il quale non sapendo la mia venuta, con quella tenerezza che sole ai vechi, ritrovando i figlioli inaspettatamente smarriti, mi si aventò al collo con mille basci, lacrimando per dolcezza. Mi vedde tanto volentieri, e io lui, che non ho auto contento maggiore da che io sono al servizio di Quella, quantunque molti io ne abbia per mezzo di Vostra Eccellenza Illustrissima provati. <br />Ragionammo assai sopra le grandezze, il governo e li miracoli, ch’el grande Iddio ha mostro e mostra giornalmente sopra di Lei, dolendosi egli, che e’ non possa con le forze, così come egli è pronto con l’animo, a ogni Suo cenno; e che poi che egli non è stato degnio di servilla negli anni migliori, ringrazia Dio che ci abbi messo me, che lo reputa in quel canbio, amandomi e tenendomi come figliolo. Dolsesi non poter ire a vedere il Reverendissimo e Illustrissimo Medici, perché può poco muoversi; et è fatto talmente vechio, che non si riposa molto, et è calato tanto, che dubito ce ne sarà per poco tempo, se non lo mantien vivo la bontà d’Iddio per la fabrica di San Pietro, la quale n’ha certo gran bisognio, e mi ha fatto stupire e cogniosciere, che gli antichi reston superati dalla bellezza e dalla grazia di quello che ha saputo far questo suo divino ingegnio. <br />Sono stato fino a ora ogni dì seco; e aviano atteso a’ disegni del ponte Santa Trinita che ci ha rasgionato su assai, che ne porterò memoria di scritti e disegni secondo l’animo suo, con le misure che gli ho portate secondo il sito, e molti rasgionamenti fatti delle cose dell’arte per poter finire quel Dialogo che già Vi lessi, ragionando lui et io insiemi. Avian cavalcato una volta in conpagnia a San Pietro, dove mi ha mostro molte dificultà e così il modello, che fa fare di legniame della cupola e lanterna, il quale è una cosa bizarrissima e straordinaria, e in vero, io ne avevo bisognio e di rinfrescar gli ochi, perché mi sento da e tagli di queste cose che io veggo aguzar l’ingegnio. <br />Iersera per ultimo gli portai la lettera di Vostra Eccellenza Illustrissima, la quale letta, mi disse, che non ha pago con Vostra Eccellenza Illustrissima di tanti favori, che non sa come avere a pagarne una minima parte; che credeva, che a Vostra Eccellenza gli bastassi aver mandato qui me, e che io Vi ringrazii per parte sua. Così sian rimasti per lunedì e martedì di negoziare il modello della sala grande, così l’invenzione delle storie, che ho meco ogni cosa, e per tanto quanto posso, mentre starò seco, farò di cavarne tutto quello che avian di bisognio; e se gli succede altro, Vostra Eccellenza Illustrissima mene facci far motto, perché doppo l’ottava sarò di ritorno, ateso che le cose di palazzo non caminerebbano inanzi. Restami a dirle, se scade, che io provegga anticaglie o cose grosse di pili o d’altro, mentre son qui, che lo farò. Intanto io vado cercando delle figurine di bronzo per lo scrittoio (dico delle buone), che trovandone, vedrò di averne e porterolle. <br />Io non scriverò li successi delle cose di corte, avenga che questa fatica sarà da chi fa il mestiero, ma Le dico bene, ch’el Cardinale è adorato et è un soggetto da farsi grandissimo: che tutto Vostra Eccellenza Illustrissima ne renda grazie a Dio, il quale ve lo esalti insiemi con la felicita Sua in quella grandezza che io ho visto gli altri eroi di Casa Vostra Illustrissima, e con questo finisco, pregandola, che io non gli esca di memoria, come senpre ho scolpito Lei nel mezzo del core. <br />Di Roma alli VIIII di aprile 1560. <br /> Di Vostra Eccellenza Illustrissima<br />Umilissimo Servitore<br />Giorgio Vasari, Picttor Aretino. <br />Al Illustrissimo e Eccelentissimo Signor, Il Signor Duca di Fiorenza e di Siena, Signor mio unico. A Pisa. </p>
		<p><b>Bibliografia:</b>&nbsp;Gaye 1839-1840, III, p. 29; Milanesi 1878-1885, VIII, pp. 330-332; Frey 1923, pp. 559-561.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
