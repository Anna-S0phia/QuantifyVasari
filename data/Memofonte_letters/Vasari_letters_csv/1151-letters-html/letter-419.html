 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;419</p>
		<p><b>Data:</b>&nbsp;31 12  1562</p>
		<p><b>Intestazione:</b>&nbsp;VINCENZO BORGHINI IN POPPIANO A GIORGIO VASARI IN PISA</p>
		<p><b>Segnatura:</b>&nbsp;ASA, AV, 14 (XLVIII), cc. 24-25.</p>
		<p><b>Fonte:</b>&nbsp;Messer Giorgio mio dolcissimo. <br />E ben dico cosi, ché la vostra mi ha ripieno di dolcezza, dandomi quello avviso che io più desideravo che cosa del mondo, cioè che Sua Eccellenza in questa esperienzia della fortuna mostri quello animo generoso e constante, come l’ha mostrato modesto e discreto nella Sua prosperità, e che non si lasci abbattere dal dolore: ché in questo acerbo caso o, per dir meglio, acerbissimi casi, per infinite considerazioni stavo con grandissimo sospetto che il dolore non fussi di sorte, che gli potessi causar qualche danno d’inportanza: che quantunque io non dubitassi punto della grandezza de l’animo e del divino giudizio Suo in conoscere i colpi della fortuna e le varietà, alle quali è sottoposta questa nostra misera vita, non dimeno sendo umanissimo e amorevolissimo inverso di tutti, quanto dovevo giudicare che gli dovessi dolere la perdita di sì cari, sì dolci, sì onorati figliuoli, pieni di tanta grazia e di tante speranze, aggiunto dipoi per sfogamento della mala fortuna quella di quella carissima e prudentissima e amorevolissima Sua consorte! E se voi e io abbiamo pianto e veduto pianger tanti e tanti, che potevo pensare che potessi far lui? <br />Ora sia ringraziato Dio, che gli dà tanta fortezza e sia pregato appresso di confortarlo e ristorarlo. E voi, messer Giorgio, se pensate o vedete, che lo star vostro gli giovi, non sollecitate il partirvi, anzi ingegnatevi di starvi qualche giorno più, tanto che Sua Eccellenza interamente si quieti e si accomodi al voler de l’altissimo Dio con riposato cuore, come ha fatto nella dimostrazione e apparenza di fuori: che questo è stato facile farlo con la prudenza. Quell’altro ha bisogno di particular grazia di Dio, sendo forzato, chi è uomo e composto di affetti umani, sentir questi dolori e tanto gustarli più quanto è di più alto ingegno e profondo sentimento. Vorrei col sangue mio e con la vita propria poter apportar qualche giovamento; e voi, che sapete il cuor mio, conoscete, che questa non è cirimonia. Ma da che questo non fa nulla, resta pregar Dio con tutto il cuore e far fare continue orazioni a Sua Maiestà per Lui e sentire, come io sento ne l’animo, tutto il Suo dolore e aiutarglene portar parte con l’affezione. <br />Ebbi la vostra qui a Poppiano el dì di San Salvestro; e subito letta, mi son messo a rispondervi così a caso, come io fo, in sul caldo e tenerezza che mi avea generato la vostra lettera, e quando mi scriverrete, mi sarà di grandissimo piacere; e salutatemi il Caccino, al quale porto grandissima affezione. Salutate il Signor Montalvo per parte mia, e che son tutto suo. <br />Le nuove, che mi date delle fabriche e disegni, mi sono grate e de’ suggetti ancora. Confortovi in 2 cose a governarvi prudentemente e cioè ritenuto. La prima nella cosa del tempio e de’ pittori, che non ci abbiate poi col tempo aver de’ dispiaceri, perché l’invidia non dorme; e quando s’abbatte a subietti maligni, suole operare o sforzarsi almeno d’operare, anzi, per dir meglio, di quastare e impedire ogni buona e onorata impresa. E a qualcuno parrà, che voi siate il tutto, e ècci chi scoppia, credetemi, a me che io veggo qual cosa; e degli umori che giornalmente nascono se ne vede ancora apparir qualche segnuzzo. E quali voi, come un bello animo e veramente virtuoso e non sottoposto a queste miserie di invidiuzze e di baie, debbe, dovete vincere con modestia e pazienza; e questa è molto più bella e maggior vittoria che quella che si ha, contendendo e gareggiando per rabbia: ché gareggiare in virtù et in operar meglio è somma lode. Or non più, che voi intendete d’avanzo. <br />L’altra era la fabrica de' Magistrati, dove sono altri umori e dipendenti de altre cagioni; e questi ancor potrete superar nel medesimo modo; massime non avendo interesso alcuno di proprio utile, come non avete, non vi può occorrere alfine cosa che vi possa dar molestia, e perché di questo io ve n’ho parlato a bocca un certo che, non entrerrò più là. Basta, che in questo voi con la vostra prudenza procediate al largo e destramente, tanto che tutti gli umori ho satisfatti de’ loro errori, se così sono, si quietino o, superata la malignità, se questa fussi, si spenghino, che con la grazia di Dio e prudenza vostra facilmente vi succederà. E questo discorso, così fatto, tutto piglate da quello amore e fraterna carità che è fra noi. <br />Se quel vostro monaco delli Angeli veniva fin qui, ci stavamo dua giorni sopra quella materia in santa pace. Or non so che mi dire, che penserò pure al tornarmene; e inanzi che questa sia venuta e tornata la risposta, io sarò in Firenze e voglio un dì in ogni modo che stiamo insieme. E mi pare avere aqquistato qual cosa di quella mala disposizione che avevo; e se io avessi l’animo più quieto, penserei di star bene. Ma ho troppi fastidi e troppi pensieri in questi tempi, tanto stretti; pure confido in Dio, che mi aiuterà, affaticandomi in una opera sua. <br />Et se Sua Eccellenza Illustrissima potrà una volta fare quel che più volte mi ha promesso, che del voler non sto in dubbio punto, starò e potrò stare con l’animo più riposato; e a Dio piaccia, che possa presto, e in questo mezzo voi state sano e amatemi: che Dio vi conservi. <br />Da Poppiano l’ultimo di dicembre 1562. <br />Vostro tutto<br />Don Vincenzo Borghini<br />Al Molto Magnifico Messer Giorgio Vasari, Mio osservandissimo. In Pisa. In casa Messer Giovanni Caccini. </p>
		<p><b>Bibliografia:</b>&nbsp;Frey 1923, pp. 687-690.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
