 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;265</p>
		<p><b>Data:</b>&nbsp;7 11  1557</p>
		<p><b>Intestazione:</b>&nbsp;VINCENZO BORGHINI IN FIRENZE A GIORGIO VASARI</p>
		<p><b>Segnatura:</b>&nbsp;ASF, Carte Guidi, c. 520.</p>
		<p><b>Fonte:</b>&nbsp;Messer Giorgio. <br />Io vi mando questi detti che mi chiedesti, doppo tanto tempo, che non solo è stato causato che io sono fuori di questi mia studii vecchi tal quali egl’erano, ma anche che questa aversità del fiume, col danno che ha fatto a questo luogo, che è grandissimo, ha causato uno sconcio e disordinamento di tutte le mie faccende, che sono stato fuor di cervello. Or sia con Dio io ve li mando e ve li mando come interviene delle cose cattive, raddoppiati et interzati. <br />El giudizio di Sua Eccellenzia, nel senso che vi vuole, mi piace sommamente: di ridurre i casi particulari a concetti generali, ma non so come arò saputo mantenere il suo concetto con le mie parole; dove è più d’una voce, l’una sopra l’altra, vo dire che l’una voce e l’altra si può usare qual più piace a chi eleggerà. <br />L’ultima fascia che comincia MEMORIAE etc., questo modo l’ho veduto in Roma in certe memoriae publiche ma non antichissime, credo circa a’ tempi di Diocliziano (o poco prima), ma il modo del dire è ragionevole e buono. <br />Al terzo mi occorreva mettervi in considerazione che ho aggiunto un terzo motto PATRONI etc a questo fine che quella voce AMICITIA non potre’ parere a qualcheduno che non cadessi bene nella persona di Cosimo Vecchio et di Santi, troppo giovane, però andatela un poco considerando anche voi, ché l’amicizia è proprio infra li equali, ma fra l’inequali è servitù, osservanza, clientela e simili, secondo i rispetti. Benché queste cose tutte meglio le considera Sua Eccellenzia illustrissima che in queste cose veggo per experienza e dico de cuore che ci ha ottimo giudizio, talché nelle cose mie volenterissimo me ne riporterei al giudizio suo. <br />Se altro posso per voi, io sono tutto vostro e Dio vi dia la grazia sua. E vi ricordo che lavoriate in modo che possiate durare assai e non vi ammazate etcetera. <br />Vostro come fratello, Vincenzo Borghini. <br />Di casa, alli 7 di nombre del ’57. </p>
		<p><b>Bibliografia:</b>&nbsp;Palli D’Addario 1985, pp. 383-384.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
