 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;174</p>
		<p><b>Data:</b>&nbsp;1 10  1552</p>
		<p><b>Intestazione:</b>&nbsp;VINCENZO BORGHINI IN FIRENZE A GIORGIO VASARI IN ROMA</p>
		<p><b>Segnatura:</b>&nbsp;ASA, AV, 14 (XLVIII), c. 193.</p>
		<p><b>Fonte:</b>&nbsp;Magnifico Messer Giorgio mio et onorando.<br />Io sono tornato dal mio viaggio e ho fatto tutte quelle cose che vi dissi voler fare, eccetto che non sono passato d’Arezzo; perché trovandomi alla Badia Tedaldi, ebbi nuove della morte del nostro abbate, siché io venni volando a Firenze. E questa è per dirvi che io sono vivo, sano e parato a’ commodi vostri sempre, e sono in Firenze; e di più per ringraziarvi del servizio fatto e buono animo mostro a maestro Giorgio tessitore d’oro, affezionatissimo vostro e uomo dabbene e ingegnoso et amico mio. E' mi è venuto a trovare, ringraziandomi di quello avevo scritto per lui; e dicemi che si tiene d’esservi obligatissimo, e ha gloria (per dir così) d’una lettera vostra.<br />Ora io non ve ne dirò più nulla; perché avendolo trovato poi vostro amico, che io non sapevo, e avendo voi cominciato a farli piacere, vorrete per l’un conto e per l’altro seguitare e così ve ne prego. E se opererete per quello potete, che i lavori, che si commettono qui ne’mercanti, vi si aggiunga che si lavorin per le man sue, o facciate in modo che li venghino in mano, farete un’opera santissima, bene a uno uomo che lo merita, che ve ne farà onore, e amico vostro o nostro che sia meglio dire.<br />E' fa adesso per ‘l re di Polonia uno sparviere da letto d’oro e di seta d’un solo lavoro alla domaschina, cosa ricca e bizzara e di sua invenzione, e dico d’un solo lavoro, ché l’opera è tutta un telo da capo a piè, scorciato sì da capo, che viene acuto; e ne vengono fatti dua in spezie, che unendoli poi insieme tutti, e’ diviene come d’un pezzo, cosa brava. Questo vi dico, che sappiate, che ha ingegno e vale in questa arte.<br />Io desidero sapere, come state, ancor che da messer Piero vostro per un mio compagno, che avevo mandato a Arezzo, ho inteso assai di bene; ma lo vogl[i]o sapere da voi. E ricordatevi, che io sono tutto vostro. E senza più dire mi vi raccomando, che Dio sia con voi.<br />Di Firenze al primo ottobre del 52.<br />Tutto vostro<br />Don Vincenzo Borghini.<br />Ricordatevi, che siate debitore della lettera passata, che non ho risposta; e hovvene debitore.<br /><br />Al Molto Magnifico Messer Giorgio Vasari, Pittore Eccellentissimo in Roma. Nel banco di messer Bindo Altoviti.</p>
		<p><b>Bibliografia:</b>&nbsp;Frey 1923, pp. 335-336; Borghini, Carteggio 2001, pp. 361-362.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
