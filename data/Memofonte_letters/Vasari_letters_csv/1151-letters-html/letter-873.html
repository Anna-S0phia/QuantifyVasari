 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;873</p>
		<p><b>Data:</b>&nbsp;15 02  1571</p>
		<p><b>Intestazione:</b>&nbsp;VINCENZO BORGHINI IN FIRENZE A GIORGIO VASARI IN ROMA</p>
		<p><b>Segnatura:</b>&nbsp;ASA, AV, 14 (XLVIII), cc. 64, 66.</p>
		<p><b>Fonte:</b>&nbsp;Messer Giorgio mio. <br />Voi dite che già due spacci non avete mie lettere e non accusate una mandata per le mani del fratel di Vincenzo Perugino, et a questo modo non ve la debbe aver data, che l’ho per male, ancor che importasse poco, et io non ho testé a mente quel che ella contenea, che non serbo copia di lettere, et quando ho scritto una cosa, non vi penso più. Ora io ho a rispondere a 3 et mi piace tutto quello mi dite, che la cosa sia inanzi e con diligenzia e bellezza, ancorché di nessuna di queste cose poteva dubitare, a tali mane sono; mi par bene che vi sia troppe istorie, che si potea in qualche parte aggrottescare et ristringnere le storie a minor numero, poi che elle vogliono più studio, più diligenzia, fatica e tempo, e quando vi sia qualche istoria, si vede che colui le sa fare, tanto che una più non importa gran cosa; or questo non dà noia e sia detto per un via va. <br />Benvenuto è stato 6 o 8 dì in transito; iersera sentì dire, che era morto. Requiescat in pace. <br />Le lastre compariscano, ancor che ci sia di quelle che non sono ancor cominciate. Santi di Tito ha mandata la sua, che non ne sento romore, et ho paura che questi pittori non se la passin di leggieri, e se le cose vanno così, non ci sarà cose da fare stupire il mondo, se già Sandrino non facessi lui qual cosa di buono. <br />Francesco credo che la 2. A settimana di quaresima arà finita la sua, a mio giudizio molto ben condotta, e cavatone quella del maestro, cioè la vostra, ha fede che darà che pensare a chi non sel pensa; pure io non mene intendo, ma ha un colorito molto fiero et è fra quelle d’Andrea et del frate. In somma a mio gusto etc.<sup>1</sup> <br />Francesco di Jacopo manda sempre alla fine del mese i danari di Jacopo fin qua e mostra d’aver molto caro di farvi piacere; se e’ fa di cuore, è buon segno, se e’ finge, è molto miglore, perché debbe venir da buona cagione, cioè che e’ vede che i padroni vogliono così, siché sia come si vuole, sta bene. <br />Quel che io vo dire, è questo: che io fui seco, non so quando, e qui entrò in ragionamento del gran desiderio di questi signori che la sala si finisca, mostrandomi che, se bene avea caro che Sua Santità fussi servita, non dimeno il cuore loro intrisecamente molto desiderava questo. Io lo credo, non perché e’ lo dice lui, ma perché sempre come sapete sono stato di questa openione e sono più che mai, perché è accompagnata da molti verisimili. Io avea alora ricevuto apunto quella vostra, ove la prima volta mi scrivevi del cartone che avevi messo a ordine per qui, et io glene dissi et gli mostrai che non dormivi punto et che questa era la principale vostra intenzione e che della gita dì Roma si perdeva poco per la sala che faresti costì, quel che in ogni modo aresti fatto qui, che il verno non si lavora a fresco. Ne mostrò gran contento e fu bene far così, perché potessi dire quel che era, o almeno tacere quel che non era, et a voi lo dico, perché conosciate gli umori, ancorché prima assai ve l’ho scritto, che se non lo sapevo per bocca dì Francesco, lo vedevo in ispirito. <br />Però, vi torno a replicare che non spicchiate mai il filo, né leviate la fantasia da questo cartone, talché questa state che viene finiate, che in questo ha da consistere ogni vostro riposo e sadisfazione di questi signori, e se non potreste finire pel papa questo anno, a tornarvi, come voi dite, ancor che io non so chi sia qui a vostro proposito, quando a mezza quaresima voi levassi due o 3 di qui, poi che i cartoni son finiti sì bene etc. Ma non so chi; et questa opera del principe non è aproposito punto interromperla o torgli gli uomini che fanno, che si potre’ far male effetto. Il Buttero ha fatto una facciata d’una casa, che non si vide mai la più ribalda cosa, talché io non so che mi dire et dove vi possiate gittare de persone che vaglin qual cosa. <br />Resta a dirvi due parole di Batista, del quale, come io ho veduto e come io ho sentito, vi dolete molto aspramente, et, a quel che scrivete a me, veggo che i capi che pigliate son due: il primo che l’intenzione sua non sia mai stata di venire, ma che il caso suo sia sempre stato una lustra, et così vi tenete aggirato da lui; l’altro che e’ dovessi, non obstante ogni cosa, per servir voi lasciare ogni promessa fatta o impresa incominciata e non stimar cosa alcuna più che l’amicizia vostra; e qui mi pare che batta tutto il vostro discorso. <br />Messer Giorgio mio, s’io dirò che io voglia meglio a voi che a Batista, questo sarebbe un tornare a dietro, che so che ne siate più che certissimo; e se io lo scuserò o difenderò apresso di voi, vi parrà il contrario e pur non sarà così, perché, quanto alla prima parte, io non offenderò o difenderò persona, ma renderò solamente testimonianza alla pura verità, che l’animo suo era risolutissimo e fu sempre di venire e ne avea, non sol per amor vostro, ma perché la cosa in sé gli piacea, con desiderio spasimato, che ha speso parecchi e parecchi e parecchi scudi a mettersi a ordine da cavalcare et ha tutto in essere e non credette mai essere così strutto et protestato da coloro; e per dirvi ancora, io mi maraviglio di questa loro prontezza così nuova e così impensata, e dubito che non ci sia sotto qualche malignità di qualcuno, che abbi voluto far male a lui – e questo credo più tosto et quasi ne sono chiaro – o dispiacere a voi e come si governa oggi il mondo. <br />Quel che vo conchiudere si è che vi leviate questa openione del capo sopra di me, perché è assolutamente falsa, che ci sia corsa doppiezza alcuna, e dica chi vuole et sobillivi pur negli orecchi: credete in questo a me che in questo non ha peccato Batista, che vi è stato e sarà sempre affezionatissimo. <br />Quanto alla 2.a, a me occorre dirvi due cose: una che il discorso e risoluzone di Batista è stata tale, che e’si trovava obligato per iscritta di sua mano et avea dato la fede sua a coloro e presa questa opera non solo con saputa vostra, ma anche aiutatone da voi et si può dir col mezzo vostro. Ora a lui non pareva per l’onor suo, avendo preso danari e già combinata l’opera, poterla lasciare, non per conto dell’utile – che di questo n’arà tenuto poco conto – ma per conto dell’onore e d’una fama che poteva correre – come sono molti maligni (e perdonatemi) in questa vostra arte – che e’ non fussi riuscito et che e’ non gli fussi bastato l’animo etc. E se ne sarebbe fatto un bel cicalare alle pancacciaccie etc. E non sare’ mancato chi avessi soffiato nel fuoco. Né pensava in ciò poter far dispiacere a voi, avendola come ho detto presa col consenso, aiuto et consiglio vostro, talché in un certo modo era obligata così la fede vostra come la sua e ci giucava in parte anche l’onor vostro, come che la vostra scuola non fussi da sapere una volta mettere una tavola a paragone di maestro Giovanni e di qualcuno altro, e già sene sentiva un po’ di buzzichio in modo che, quando e’ sene fussi voluto tirare indietro, pareva che dovessi essere ufizio vostro dire: “messer, no! io vo che voi la facciate in ogni modo e che voi sgariate questi maligni”. E questo è stata la considerazione che è caduta in Batista, buona o cattiva, prudente o imprudente, io non la vo stare a disputare, perché come ho detto non la voglio in questo caso piglar per lui, ancor che mi paia che non l’abbia discorso male et che e’ potessi mal volentieri fare altro. <br />Ma vegnamo alla 2.a cosa che io ci vo dir sopra, che tocca tutta a voi. Messer Giorgio mio caro, io non arei voluto che voi avessi scritto quel che scrivesti a Ceseri per buona cosa, e perdonatemi, s’io vi dico l’animo mio sinceramente, e che l’amor ch’io vi porto non mi lascierebbe mai fingere con voi. Queste vostre arti, anzi dirò meglio, questi vostri artefici sono pieni d’invidie, di malignità, di gare etc., come sapete, e chi piglia le cose per un verso e chi per un altro, et ognuno dice, et chi carde per un verso et chi per un’altro, e quando possono biasimar qual cosa, io vi so dir che la porcellina nuota; voi ci avete degli emuli e lo sapete, et se e’ ha saputo non so che per l’arte o per via dì Ceseri o d’altri, sapete voi quel che e’ si dice? Quel che dell’Ammannato, che non vuole che i suoi giovani apparischino fuori; et io scoppio, quando sento dir queste cose, che so che non meritate questo nome, né vorrei ve l’appiccasino addosso, et sanno molto ben dire che voi desti nome di far fare una tavola a Jacopo et poi la facesti voi et sotto nome vostro passa et non di Jacopo; siché tutto questo nasce da quella lettera, l’averne scritto a me stava bene, et non era male n’avessi scritto a lui, cioè a Batista. <br />Ma mandandone il bando qua per altre vie, voi vedete gli effetti che ne posson nascere, et forse anche di costì potrebbe esser nato qualcosa non da Jacopo, che è tutto tonto, ma da qualcuno altro. <br />Io vi ho voluto dir tutto questo, messer Giorgio mio, non per amor di Batista, che non ne sa nulla, né manco gle n’ho detto, né sa che me n’abbiate scritto, ma per amor vostro, et arevi che dir sopra ciò mille cose, se il foglio non mi mancasse. Batista non vi ha scritto, che l’ho impedito io finché vi passi la collera, benché non so anche l’avessi potuto, ché è stato e sta mal degli occhi, che non può far nulla. La somma sia, che voi posiate un po’ la collera e pensiate la cosa un po’ meglio, e se lui non arà tutte le ragioni, non arà anche forse tutti i torti. A Dio; che ‘l foglio non vuol che io scriva più. <br />A 15 di febraio 1570. <br />Tutto tutto vostro<br />Don Vincenzo Borghini<br />Or perché nel rilegger la vostra veggo, che si è lasciato un punto che voi mi toccavi, questo è, che e’ poteva avvisarvi, e voi aresti procurato, che non vi mancava mezzi, che coloro si fussin contentati etc., ci ho voluto aggiugnere questo foglio per poscritta. E dico che egli è vero che e’ lo poteva fare, ma sempre in un subito non si vede o si pensa ogni cosa; e la cosa spirava per un verso, che a lui non parea poter rispondere se non col fare e non con allungare il tempo per favori, che escono della via ordinaria e paiono cosa violenta e poco onorevole. E per vero gli artefici, quando hanno promesso una cosa, arebbono a osservarla e non rompere i patti fatti d’accordo per simil vie, che arrecan carico, o non le piglare. Benché io per me credo che e’ non ci potesse pensare, essendo confuso da questo improvisto accidente e travaglato da questo stratagema, che si vedeva venire adosso, che fu, accioché voi sappiate, per quello s’intende e debbe esser vero, che un di que’ Minerbetti, che ha certe albagie, ha cerco per ogni via dì dar questa tavola a maestro Giovanni et in su questa partita di Batista gli parve aver buona presa al venire all’intento suo, e così strinse tanto che e’ cavò questi danari che si doveano per la scritta quasi per miracolo, et serrò il basto adosso a Batista, talche e’ si risolve di non esser sgarato da colui, né scavalcato da maestro Giovanni, e quanto a me lo scuso, che arei forse fatto così anche io. <br />Eccovi come il caso sta. Et a me importa poco, che Batista stia con voi o non stia, che, come vi ho già detto più volte in questa, io non ho per mio fine scusare o difendere Batista e so che potrete far senza lui, e credo anche che forse e’ saprà star da sé, e se non, suo danno. E se e’ non fussi che io desidero per amor vostro e per contento e sadisfazione di questi signori, che l’opera di sala venga presto alla sua fine, vi prometto ch’io non ne toccavo una parola sola. Et ho dispiacere nel segreto del cuor mio che abbiate presa cotesta opera, che arei voluto che prima finissi questa, et poi, se non bastava cotesta, ne piglassi mille. Ma questo interromperla non mi è mai sadisfatto et, se bene questi signori vi hanno dato licenzia et si consentono etc., credetemi pur che e’ si contenterebbono molto più di non l’aver avuta a dare, e non v’ingannate in questo e non pensate mai d’aver a finir le vostre cose con loro, finché non è finita la sala; che sta loro in sul cuore et non hanno altro desiderio, e non so come nel segreto interpetrino questo interrompere con altre imprese. <br />A voi non par forse così, che per natura ognun crede volentieri quel che e’ vuole, ma chi è dacanto vede meglio e sente quel che si dice, e se questi signori non se n’avvedessino, non mancherebbe chi glene riordasse, che non ci manca degli amorevoli e degli emuli e de’ maligni. Pensate che io non parlo a caso, e non vorrei darvi dispiacere, et pur vorei che non ci seguisse qualche errore e che l’avessi poi ad aver maggiore. Però fate ogni sforzo di tornar presto o finita o non finita cotesta opera, tanto che questa state si termini l’ultima storia e consequentemente la sala tutta. <br />Conchiudo dunque, benché questo lo dico da me, che, se pur volete Batista, procurate che la sua tavola non gli sia tolta né che abbia a piatir co’ Minerbetti, et io farò che e’ venga, che quando maestro Giovanni lo scavallassi, io vi dico che in quanto a me non lo patirei né consiglerei mai, benché mia autorità non ci bisogna, che spontaneamente verrà volentierissimo, se già il male de gli occhi non l’impedisse, et io l’arei avuto caro, non per conto suo, ma solamente per la cagione detta di sopra, dello spedirvi di costà presto e bene. <br />Né crediate, messer Giorgio mio, se ben voi siate maestro eccellentissimo in cotesta arte et io ne sono fuori intrafatto, che io non conosca che diferenza sia da Batista a Sandrino, che avete, e da qualcuno altro che potrete avere, et che io non sappia che da Jacopo in fuora voi non avete, chi vi possa levar certe fatiche d’importanza. E non vorrei che quel che è fatto con ‘l disegnatoio sì bene, fussi poi guasto dal pennello di certi, e basta. <br />Voi siate savio e non avete bisogno di miei consigli e molto meno in quest’arte; però sia tutto per non detto, ancor che io credo pure che voi pensiate che io non parlo a caso interamente, et anche che io sento dir qualcosa, se ben non intendo da me stesso. Vi ricorderò solo che avete degli emuli, e son gran numero, e notono ogni cosa, e credete al vostro Don Vincenzo. So che parlo un po’ troppo liberamente, ma non aspettate questo ufizio se non da veri veri amici, che son pochi. Gli altri vi diranno in faccia quel che crederranno vi sia più a grado, poi in sulle piazze parleranno d’uno altro linguaggio. Ora finendo questo ragionamento, che è stato più lungo e di materia che io non pensavo, ma nondimeno non è forse stata fuor di proposito. <br />Questo solo voglio da voi et vene stringo, che voi vi persuadiate certo certo che questo non è detto da me per rispetto di Batista, ma per amor vostro et del vostro onore sinceramente e di cuore. Del servirvi poi di lui o d’altri, fate pure quel che vi torna bene, che io non me ne curo punto, né per conto mio sforzate punto o la voglia o il disegno o la fantasia vostra, e questo sia detto una volta per sempre e non se ne parli più. – Questo e scritto a 16. <br />Benvenuto di veduta si sotterrò iersera. <br />Al molto Magnifico Messer Giorgio Vasari Pittore Excellentissimo in Roma. Roma.  <br /> <br /><sup>1</sup>Il principe per parlare io comprendo s’aspetta di vederne parecchie insieme.</p>
		<p><b>Bibliografia:</b>&nbsp;Frey 1930, pp. 567-572.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
