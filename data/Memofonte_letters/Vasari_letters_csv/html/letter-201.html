 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;201</p>
		<p><b>Data:</b>&nbsp;28 10  1553</p>
		<p><b>Intestazione:</b>&nbsp;GIORGIO VASARI IN ROMA A BERNARDETTO MINERBETTI IN FIRENZE</p>
		<p><b>Segnatura:</b>&nbsp;BRF, 2354, c. 33v, copia di Giorgio Vasari il Giovane.</p>
		<p><b>Fonte:</b>&nbsp;Al Reverendissimo Minerbetti, Vescovo d’Arezzo. <br />Disse il mio raro e divinissimo Vecchio, che coloro che cominciano a essere asini de’ principi a buon ora se gli prepara la soma per sino doppo la morte. L’avervi, Monsignor mio, trattenuto di mese in mese con questa mia partita è causato da quest’aria e paese e l’esser io, come sapete, troppo servente; che per interesso dell’amico e per le altrui comodità io depongo quello che importa lo stato, l’utile e l’onor mio. <br />Ma perché questo mio testamento di Roma, parendomi esser tanto obligato ai sassi di questo luogo, mi fa ch’io vorrei partirmi con manco riprensione e rimordimento di conscienzia ch’io potessi mai, avvenga che non son prete, né ho gonnella tale, che sendomi detto ingrato, lo possa ricoprire. E ciò sia detto con pace di quegli che non hanno questo titolo sopra la casa loro. Del venir mio tenetelo più certo che l’andare in coro. Per non perder tempo, a me basta avere già ordinato nell’animo mio di volere servire me e poi satisfare alla consorte tutto quel tempo che gl’ha rubato il servire io gl’asini, vestiti di seta. <br />Né pensate, ch’io creda d’aver a far altro che dipignere continuamente; le quali figure, così come per l’addietro hanno accomodato il mio parentado, serviranno adesso a guadagnarsi quattro baiocchi, che fan bisogno l’anno e il mese per vivere. Io non voglio più canzone, né laude, né inni alle mie virtù che, merciè loro e dell’ambizione, mi hanno mal condotto il cervello; il quale perché ha bisogno di riposo, da parte sua vi prego come mio pastore, che guidate e reggete gli smarriti greggi vostri. Sendo io di quegli uno, pregherete nelle sante orazioni vostre il Signore, che salvo e presto mi conduca alla patria; che sendovi vicino, potrò visitar lei e il camerino, riposo forse di questa mia intrigata fantasia. Ora io son vostro e di monsignore di Cortona, al quale mi raccomanderete infinitamente. <br />Sabato mandai a messer Sforza il disegno della sua facciata; e non vi essendo il Botti l’arà inviato alla corte, avendolo io indiritto a lui. La loggia cammina a furia, e io sollecito, perché mi struggo per levarmi dinanzi alla ingratitudine; che per essere io muro vecchio, stracco e consumato dal tempo, la sua edera mi rovinerebbe tosto. State sano e amatemi al solito. <br />Di Roma 26 d’ottobre MDLIII. </p>
		<p><b>Bibliografia:</b>&nbsp;Audin-Passigli 1832-1838, II, pp. 1441-1442; Milanesi 1878-1885, VIII, pp. 310-311; Frey 1923, pp. 379-380.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
