 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;848</p>
		<p><b>Data:</b>&nbsp;5 10  1570</p>
		<p><b>Intestazione:</b>&nbsp;VINCENZO BORGHINI IN POPPIANO A GIORGIO VASARI IN FIRENZE</p>
		<p><b>Segnatura:</b>&nbsp;ASA, AV, 14 (XLVIII), cc. 80-83.</p>
		<p><b>Fonte:</b>&nbsp;Magnifico Messer Giorgio. <br />Io arei a dir tante cose che io non so da qual lato mi far. La importanza sarebbe che noi potessimo esser insieme, che sarà, quanto prima io pensi poter cavalcar senza danno della sanità e che ‘l tempo lo permetta, e forse sarà fra dua dì, ch’el tempo stasera è molto buono, se durerà, da non aspettar più che si guasti di nuovo. <br />Per dir qualcosa e cominciarmi da un capo, io ho visto in sul disegno (il quale per toccar sol questo motto mi piace maravigliosamente), che v’è disegnato la statua dì Plutone, che non è secondo il concepto, perché ha a esser Pluto, che è un altro che ‘l fratello di Giove, et si dipigne cieco; avertiteci, ancorché, quando pur pur bisognassi, ella potrebbe star, ma meglio è far così. <br />Io ho visto la distribuzione de’ pictori e non so, se ancora gli avete dato loro o detto; se non fussi seguito, arei caro, e che si potessi senza scandolo, vedervi prima che le si dessino o che e’ sapessino nulla. <br />Io ho considerato questa materia pur assai, et il far in quegli ovati una bottega o dua mi piacerebbe e 3. e 4. Si potre’ passar; ma tante tante dubito che non abbia aver poca grazia, et in somma le vorrei variar qualche volta, verbi grazia: quelle delle medaglie di bronzo, non vorrei far una zecca, ma una bella stanza, dove fussi Alexandro magno a seder con quel pictore, scultore, intagliator intorno a’ quali solo per privilegio era permesso ritrarlo o in pictura o in bronzo o in medaglia e marmo; ch’avessino que’ sua ritratti et gliene mostrassino con quelle sue gente intorno etc. <br />Alle perle farei (io dico questo per un esemplo e per un modo di discorrer) la cena dì Cleopatra con Marcantonio, che con una perla sola vinse tutte le delizie e la spesa dì Marcantonio, et così andar seminando di queste storiette, e talvolta far una di quelle botteghe e stanze piene d’artefici, come avete nel disegno, avertendo però, se bene io ho che per questo non è fermo nulla. Dove è scritto naufragio di galee e di navi, non mi par a proposito di questa invenzione; farei più presto quando Policrate, signor di Samo, avendo gittato o sendogli caduto in mare una preziosissima gemma, un pescator, avendo preso a caso un bellissimo pesce et parendogli un dono da signori, gliene presentò e lì fu trovata in corpo quella gemma; o qualche storia simile, che avessi corrispondenzia a l’acqua e non discordassi da questo concetto generale. <br />Considerate un poco anche voi, che queste cose bisogna considerarle bene, e poi che si fa tanta spesa et una cosa sì vaga, vorrei che in tutte le parti sue fusse una gioia, né potessi esser ripresa in cosa alcuna; et per mio consiglio toccheresti questo motto a Sua Altezza, che non si curi d’indugiare un po’ più o metterci un po’ più tempo, purché riesca meglio, ché l’ha a goder poi sempre et vorrebbe esser una cosa rara, anzi unica al mondo in ogni sua parte. <br />Io son qui senza libri, e bisognerebbe ricercar un poco su per li scrittori qualche storia a proposito, che a mente non mi dà il cuore di far cosa buona, oltre che e’ v’è di quelle che io non le saprò far né a mente né a veduta, perché non ne so parlar come delle porcellane, e certe altre cose ci sono che a me non darà il quore di farle che le sieno intelligibili; come verbi grazia quando si dice getti d’oro, o getti d’argento, o lavorar oro di grosserie, o argento di grosserie, che bisogna altra via per variarle che far una bottega d’orefice; et bisogna ne siamo insieme. <br />Quanto alla cerca de’ diamanti io nonne so ragionar punto, né dove si trovino, né come si cerchino, e non ho meco il mio maestro, che sono i libri. <br />La cosa di quelle provincie che io v’avevo accennato non ci ha luogo, or che io ho visto il disegno, o se ci ha luogo, non in quel modo, che io m’ero imaginato, e ci sarà tempo, e son di quelle cose che io v’ho scritte, che sanza veder è un tirar in arcata et far di molti errori. <br />Io ho avuto la vostra co’ disegni, che davo ordine apunto d’andarmene a dormire senza cena, et ho fatto scriver questa, che voi vedete, dettando, così in fretta. Stanotte ci dormirò su, domattina penserò meglio, e doman dasera arete il disegno vostro o sabato mattina al più lungo; et allora ne potrei esser forse il portator io, pur ch’el tempo voglia esser uom da bene; e per ora non ho altro che dire. Dio con voi. <br />Da Poppiano il dì 5 d’ottobre 1570. <br />D. Vincenzo B. Vostro<br />Se io mi sento bene et il tempo sta, fo fantasia sabato a buon ora esser costì. <br />Avertite ancora, che, dove è quella statua dì Zefiro, ha a esser Borea; et se’l mio scritto sta altrimenti, è per errore, perché i cristalli si fanno alla tramontana et non al marino, et mi vo ricordare, che lo scritto mio stia pur bene; avertiteci presto rispetto a chi ha a far, che la persona dì Borea è d’altra qualità che quella dì Zefiro. <br />Ho poi pensato di mandar ora il disegno principale, che mi basta averlo veduto, et serberò un poco quell’altro per domani, ove son distribuiti i lavori. <br />Al Molto Magnifico Messer Giorgio Vasari mio osservandissimo. In Firenze. </p>
		<p><b>Bibliografia:</b>&nbsp;Frey 1930, pp. 534-536.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
