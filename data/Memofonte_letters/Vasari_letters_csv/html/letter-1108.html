 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;1108</p>
		<p><b>Data:</b>&nbsp;1 01  1573</p>
		<p><b>Intestazione:</b>&nbsp; VINCENZO BORGHINI IN PIAN DI MUGNONE A GIORGIO VASARI IN FIRENZE</p>
		<p><b>Segnatura:</b>&nbsp;assente.</p>
		<p><b>Fonte:</b>&nbsp;Nella Cappella Paolina, per la quale voi vorreste una invenzione per le pitture che vi si hanno a fare, sono da considerare, secondo che voi mi dite, le infrascritte cose: prima, che in essa si conserva perpetuamente il Ss. Sacramento; appresso, che vi si creano i sommi Pontefici. E, quanto alla pittura, vi è da una parte la Conversione di S. Paolo, al quale, secondo che il nome suona, pare ch’ella sia dedicata; e perché i duoi gloriosi principi della Chiesa son sempre da lei accompagnati insieme, dall’altra parte è la Crocifissione di S. Pietro. Ed a queste pare necessario, se non in tutto, in gran parte obbedire, volendo far cosa che abbia in sé qualche ordine e non paia, come ha il proverbio antico, una granata sciolta. <br />Io aveva pensato, se a voi piacerà, di pigliare un subietto che comprendesse la creazione de’ Sommi Pontefici, con alcune azioni dei santissimi principi degli Apostoli, insieme mostrando che, e nell’interiore e nell’esteriore, ed ora e sempre fu governata la Santa Chiesa per divino spirito, e non per invenzioni e trovati umani, e che tutto quello che nella chiesa e spiritualmente e corporalmente si esercita, è ordine divino, prima dato con la sua bocca a Moisè per figura della nuova legge, e per fare una preparazione e quasi lastricare la via a questa nuova e vera e perfetta, la quale Gesù Cristo fatto uomo diede a’ discepoli suoi e col medesimo spirito ha retta sempre e governa ancora. <br />Or, seguendo questo concetto e lo spartimento che avete disegnato di fare, veggo che nel mezzo del cielo viene un bello ovato o quadro, come a voi parrà (ché a questo avete sempre a pensare e risolver voi). In questo io metterei la storia della Trasfigurazione di nostro Signore, nella quale, e per mostrare questa congiunzione delle due leggi e come la imperfezione della vecchia s’aveva a far perfetta e conseguire il suo vero fine nella nuova, congiunse insieme gli Apostoli suoi con il Legislatore ed un profeta della legge vecchia, mostrandosi e Signore e datore e fine dell’una e dell’altra. <br />Negli angoli della volta, nella quale, essendo fatta a schifo, par che di necessità vengano non un quadro o un tondo solo, ma due ovati, quadri o bislunghi, come voi risolverete, farei due istoriette, l’una, cioè quella verso la testa della cupola, che rispondesse alle cose di Moisè e d’Elia, e l’altra, che viene sopra la facciata, una del medesimo Santo, che in quella facciata ha la sua istoria, cioè di S. Pietro, dove è la sua Crocifissione etc., e così sarebbono di ciascheduno due e corrisponderebbono alle istorie che vengono loro sotto e mettono in mezzo le due già dipinte di Michelagnolo, nelle quali, per ispedirmi da questa parte delle facciate, da una parte metterei quando il nostro signor Gesù Cristo dà le chiavi a San Pietro, per significare la potestà data a lui e suoi successori, col motto (se vi va parole, che a questo penserete voi del come e del dove): QUODCUMQUE SOLVERIS etc. <br />Dall’altra parte metterei l’istoria, quando il nostro Signore assicura S. Pietro che, sebben l’antico nimico nostro avea cercato e cercherebbe sempre di porgli aguati e danneggiarlo, nondimeno la fede sua non mancherebbe mai, col motto: PRO TE ROGAVI, VT NON DEFICIANT etc. E la pittura non sarà difficile col figurare in un canto o dietro al nostro Signore un Demonio che ne vada via malcontento o legato, o simil cosa. Sopra queste due storie verranno negli anguli della volta le due sopra, delle quali si è già cominciato a parlare; e sopra la prima metterei quando a una pura voce del Principe degli Apostoli cadder morti Anania e Safira sua donna, stati arditi di mentire allo Spirito Santo, che mostrerà la sopra umana potestà da Dio conceduta al Vicario suo. Accanto a questa, e per una corrispondente similitudine, potrei quando Elia fece ammazzare i Sacerdoti di Baal mantenuti da Iezabel, che in questo caso si prese autorità reale, facendolo in cospetto del proprio Re con quel gran zelo ed autorità che aveva da Dio quel S. Profeta. <br />Sopra quell’altra farei la storia della Cattedra di S. Pietro in Roma, vestendolo degli ornamenti pontificali, e particolarmente del regno, colle parole del medesimo San Pietro: REGALE SACERDOTIUM; ed accanto a questa di dentro por la istoria di Moisè, quando egli dà a Aaron le veste sacerdotali con quella Tiara solenne e misteriosa, secondo che da Dio nel monte era stato cosa per cosa nominatamente ordinato, onde dice: VIDE UT OMNIA FACIAS AD EXEMPLAR QVOD TIBI IN MONTE MONSTRATUM EST; che mostra che queste cirimonie e vesti esteriori non sono trovati umani, ma ordini divini e pieni di misteri e di documenti a chi gli considera con la luce del Divino Spirito. <br />Sopra la Crocifissione di S. Pietro è la finestra e sopra la finestra una lunetta che s’allarga indentro nel cielo della volta, dove farei quando il nostro Signore lo chiama dalle reti col motto: IAM HOMINES ERIS CAPIENS. E perché, secondo che nel disegno si vede e la ragione della stanza ricerca, che è più lunga che larga, fra questa lunetta e la storia, che è nell’angulo, avanza un poco di spazio, dove può ire una nicchia o simil cosa per una figura, io metterei dalla prima parte, cioè a canto della storia di Safira, una donna con l’alie e corona in testa e scettro in mano, significando la celeste potestà che da Dio è data alla Chiesa sua, e sarebbe il motto: PORTAE INFERI etc.; e questa corrisponderebbe bene alla istoria delle Chiavi che le è di sotto. <br />Dall’altra parte metterei pure una donna, la quale (alludendo al nome di S. Pietro) sarebbe la fermezza e stabilità della Fede Cattolica, col motto: NON DEFICIET FIDES TVA; ovvero: SVPER HANC PETRAM; e corrisponderebbe anch’ ella benissimo alle istorie sotto e sopra, come vedete; e questa donna farei che sedesse sopra un diamante o s’appoggiasse in sur una torre; e queste sempre con l’alie per signifícare che sono invenzioni celesti e non umane; e la potreste anche fare armata, che con una mano tenesse uno scudo ove fosse un diamante e la croce per cimiere, o come meglio parrà a voi; e così viene fornita tutta la facciata di S. Pietro e quella parte della volta che le risponde. <br />Or, venendo alla facciata di S. Paolo e seguitando il medesimo ordine e concetto per le due istorie che mettono in mezzo la Conversione, nella prima vorrei quando egli disputa in Areopago con que’ filosofi, donde ne seguì la conversione di S. Dionisio areopagita, col motto sotto: NON EST SAPIENTIA. Sopra questa viene una figura nella nicchia, per la quale io figurerei la Sapienzia celeste o evangelica in forma di pura vergine, che avesse come per diadema un Sole, e riguardante il cielo, e con le sue alie etc., col motto: NIHIL REPUTAVI ME SCIRE. Nell’angulo per la istoria che, secondo l’ordine dell’altra parte, vi viene, porrei quando egli fu rapito in Cielo, et vidit arcana Dei, per mostrare onde venne in lui questa sapienza e dottrina sua. Accanto a questo quando Moisè nel Monte Sina ricevè la Legge di Dio, e conforme vedete, questo concetto è corrispondente parte a parte e tutto a tutto. <br />Nella lunetta che viene sopra la finestra, come nella facciata dirimpetto, metterei quando Nostro Signore appare in visione a Anania dormente, ordinandogli che vada a rendere il lume a Saulo col motto: VAS ELECTIONIS, che molto bene corrisponde a quello di San Pietro: HOMINES ERIS CAPIENS. <br />Dall’altra parte della facciata da basso metterei quando egli si difende innanzi a Festo ed Agrippa (ché non solo contro la sapienzia umana, ma contro la potenzia ancora ebbono da fare assai), col motto: NON EST POTENTIA, che, legando insieme l’una e l’altra, viene a dire: non est sapientia, non est potentia contra Dominum; e chi non volesse sottintendere parole, nè appiccare insieme cosa che è separata di tanto spazio, potrebbe, e tornerebbe forse meglio al senso ed a una cotal proprietà di parlare, dire quivi: non est sapientia contra Deum; e qui: non est potentia contra Dominum; come se dicesse: contro al maestro non è sapere, e contro al padrone non è potere. <br />La figura sola, che viene nella nicchia sopra questa, accanto alla lunetta già detta, metterei (alludendo al nome di S. Paolo, come si fece di là di quel di S. Pietro) la Umiltà ovvero Pazienzia, ch’è cosa facile a dichiarare in pittura col motto: CVM INFIRMOR TUM FORTIOR SUM. Nell’angolo per la istoria metterei quando esso S. Paolo suscitò quel giovanetto caduto, mentre che predicava, da una finestra, ovvero quando morso dalla vipera non ricevé danno alcuno, anzi sanò quelli che erano nell’isola infermi, mostrando che alcuna violenza o potenza di natura o di uomo non può nuocere a’ servi di Dio, anzi sono loro sottoposte, ed essi comandano a tutte. <br />Ed accanto a questo quando Elia risuscitò il figliuolo della Vedova Sareptana, o veramente quando i corvi nel torrente lo pascono, che mostra che il medesimo spirito ha operato in questi diversi tempi i medesimi effetti; e secondo che pigliate la prima, potete accomodar la seconda di queste due. <br />E perché nella volta avanzano due lunette, che vengono nelle teste, l’una sopra la cappella del Sacramento, l’altra dalla porta che entra nella cappella, sopra lo spazio dove aveva da venire una finestra, che non vi è, sopra quella della cappella approverei la istoria di Melchisedech, quando panem et vinum obtulit, il che, oltre al proposito che torna del Sacramento, fa non poco a quest’ altro, che il Nostro Signore fu detto: sacerdos in aeternum secundum ordinem Melchisedech, cosa piena di misterio, e nella volta della cappella propria, come bene dite, che hanno in disegno lo Spirito Santo. <br />Nell’altra di riscontro a questa lo Agnello Pasquale, che, oltre al medesimo proposito del Sacramento, mostra che le figure e l’ombra della Legge sono terminate nella verità e luce dello Evangelio, e così viene terminata nelle sue facce e nella volta tutta questa cappella, lasciando gli altri ornamenti e considerazioni particolari alla virtù e giudizio vostro, che ne siete buon maestro. <br />Potevansi mettere altre istorie e considerazioni, e sarebbero state, per modo di dire, infinite, ché la materia è copiosa, e la Sacra Scrittura, vecchia e nuova, n’è piena. E queste, che sono qui poste, si possono parte lasciare, se fosser troppe, o scambiare, come piacerà a chi più intende, ché a Roma vi sono acutissimi ingegni e di queste cose di noi qua più pratichi; ché pare, mandando loro cose di qua, che i fiumi reali vengano a bere a’ piccoli torrenti. E perché i gusti sono diversi, quando non piacesse mescolare queste istorie del Nuovo con quelle del Testamento Vecchio, e nel mezzo non mettere la Trasfigurazione, ma lo Spirito Santo o altra istoria, si potrebbono pigliare tutte da una parte dell’uno santo, e dall’altra dell’altro, con una certa similitudine o comparazione fra loro; come sarebbe negli angoli in quelle istoriette per S. Pietro, la morte di Anania e Safira; per S. Paolo, la accecazione d’Elimas mago. Per S. Pietro, quando sanò quello storpiato alla porta. Speciosa del Tempio; per S. Paolo, quando sanò quello infermo de’ piedi in Listris. Per S. Pietro, quando suscitò Tabita; per S. Paolo, quando suscitò quel giovanetto. Per S. Pietro, quando vide la visione degli animali immondi, onde fu poi chiamato da Comelio Centurione; per S. Paolo, quando gli apparve in visione un uomo di Macedonia, pregandolo che passasse di là da loro ad aiutargli; e molte altre, forse migliori di queste che vi sono simili fra loro, dell’uno e dell’altro. <br />Messer Giorgio mio, io ho scritto questo in fretta, poiché così volete; e mi trovo qui fuor della città senza libri appresso e occupatissimo, però emendate voi quel che non vi paresse che stesse bene, che io non intendo così bene il sito, nè so come sien capaci li spazi da ricevere figure o istorie, ché a questo tutto penserete voi, e mi vi raccomando; che Dio vi conceda la grazia sua, cioè ogni bene. </p>
		<p><b>Bibliografia:</b>&nbsp;Bottari-Ticozzi 1822-1825, I, pp. 259-262; Frey 1930, pp. 800-805. </p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
