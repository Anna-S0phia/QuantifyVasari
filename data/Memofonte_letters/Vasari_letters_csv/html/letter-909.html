 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;909</p>
		<p><b>Data:</b>&nbsp;15 09  1571</p>
		<p><b>Intestazione:</b>&nbsp;VINCENZO BORGHINI IN FIRENZE A GIORGIO VASARI IN FIRENZE</p>
		<p><b>Segnatura:</b>&nbsp;ASA, AV, 14 (XLVIII), cc. 98-99.</p>
		<p><b>Fonte:</b>&nbsp;Magnifico messer Giorgio. <br />Ringrazio Dio che quella istoria sia finita e che ella torni bene, dell’uno ero certo e dell’altra certissimo, e mi par mille anni poterla vedere. In questo mezzo il Gran Duca l’arà veduta, e mi direte quel che e’ ne dice et anche doverrà avervi dato qualche o risoluzione o risposta e non dubito che buona. Ben vorrei che quanto all’ultima risoluzione andassi col calzare del piombo, che dell’animo di Sua Altezza io sono sicurissimo che è benissimo volto, e ne sono in modo sicuro che io ne posso far certa fede a voi et che più entrarne mallevadore. Ma i disegni e i segreti et i pensieri e talvolta le commodità degli uomini sono diverse: non sempre è il tempo, né sempre è il commodo etc. E se questo interviene a noi, che pensate voi che intervenga a un signore tanto grande, che ha tanti disegni, concetti, maneggi, indirizzi, fini e deliberazioni! Però assicurandovi voi della sua buona mente, non lo vorrei anche tanto mettere a stretta che gli paressi un po’ troppo, ma tutto fare con dolcezza. <br />Messer Giorgio mio, io vi dico quel che mi detta il mio poco giudizio sì bene, ma grande amore. Così non mi affliggessi tanto la cosa di quella frasca di ser S., che non ha cervello, e forse che io non gle n’ho detto, non ne l’ho pregato. Io vi ho confortato sempe e così farò per inanzi a far bene a questi vostri, ma vi dico bene, et anche ve lo credo qualche volta avere accennato, che mi è parso sempre che voi vi siate dato troppo in preda a vostri tutti, e dico tutti, non eccettuando persona, frategli, sorelle, nipoti, cognati, moglie et in somma ognuno che, se una volta vi fussi resoluto a starvi sopra di voi e non volere essere la vaccuccia di tutti, era forse meglio; e pare che egli intervenga a voi, come a certi che hanno un zio prete, che par lor dovere che e’ s’abbia a scorticar, perché loro possino poltroneggiare, e l’abbia a far per obligo. <br />E già mi ricordo ch’io lo dicea spesso a ser Andrea, che avea que’ suoi nipoti, che come n’avessino il contratto in mano guarantigiarò, sempre: il prete provvegga, il prete pensi, il prete dia, il prete paghi. E già dissi una villania a un vostro parente, che gli davi non so che limosina per monacare una figliuola, e ne voleva più et tanto che la maritassi: come se gli avessi aver per tributo, che lo rabbaruffai in modo, che gli parve ben buono aver quegli. <br />Messer Giorgio, voi vi siate lasciato troppo piglar campo adosso, che vi è di danno sì bene, ma non forse meno carico di dapoccaggine, che ognuno vi peli. Io lo dico un poco in collera. O pure qui siamo a’ ripari; e meglio è una volta che non mai; quel che non è fatto, si cominci a fare; e siate padron voi del vostro. Quanto a ser Piero l’obligarsi per lui non ve ne consiglio, che domani saresti a quel medesimo; voi vedrete, andando la sù, come stanno le cose sue un po’ meglio in viso; e sievi per ricordo che e’ non mettessi le mano in su danari delle polizze, che, se vi facessi una buca, sare’ peggio la vergogna che ‘l danno; ma io credo che il suo sostituto gli pigli e gli paghi quaggiù lui. <br />A questo abbiate l’occhio, che lo scherzare co’ danari fiscali non è punto a proposito. Però ve lo replico: né pigliate questo, perché io non voglia che l’aiutate, che alla fine è vostro fratello; ma mi rincrescie infino all’anima di questi vostri dispiaceri e veggo che avete ragione. Pure io ho sempre avuto in particulare ammirazione certi, come fu uno Eumene, che mai si sbigottì né mancò d’animo o di consiglio ne’ travagli, e certi hanno questa grazia da Dio, che mi par mirabile, che venga che vuole, pensono, a’ ripari subito e fanno buon cuore, volgendo sempre francamente il viso alla fortuna, che alla fine non le cose avverse, ma i dispiaceri che l’uomo sene piglia, son quelli che ci tengono intenebrata la mente la vita infelice, che chi se ne ride, non gli sente punto. Ma questo è forse un altro estremo, vizioso anche lui: che come non è laudabile il disperarsene, così non è anche il non vi pensar punto da commendare; però piglisi la via del mezzo, che è il pensar quanto conviene, riparar quanto si può e provedere con prudenzia e sopportare con fortezza e pazienzia a tutto e ricompensare anche le grazie da Dio avute, che in voi son tante quante voi sapete, e forse più che non sapete, con questo contrapeso che Dio vi permette, perché abbiate cagione di conoscere, che in lui solo bisogna alla fine porre ogni nostro amore, fede e speranza e pensieri, e non nel mondo né negli uomini o proprie forze, virtù e saper, che tal volta è molto maggior grazia aver qual cosa che ti tiri giù et ti ricordi che sei uomo, che avere ogni cosa tanto prospera che l’uomo invanisca. <br />E tornando al primo ragionamento, che il foglio mi lascia: con Sua Altezza io procederei in modo che e’ conosca che tutto siate per dependere da lui e dalla sua volontà, mostrandoli pur, che non avete dubio della buona volontà sua in verso di voi e che però con maggior sicurtà avete apertoli l’animo vostro, avendo pur qualche dispiacere de’ modi tenuti per quello che a voi risulta dì danno, e per quello che perciò se ne dice o se ne può dire nel volgo volgo etc. S’io scrivo con troppa libertà, scusatene l’amico. Et Dio vi aiuti e consoli, che lo può fare. <br />A 15 di settembre 1571. <br />Vostro come fratello<br />Don Vincenzo Borghini<br />Al Molto Magnifico messer Giorgio Vasari, Pittore et Architettore di Sua Altezza et mio osservandissimo. Firenze. </p>
		<p><b>Bibliografia:</b>&nbsp;Frey 1930, pp. 604-606.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
