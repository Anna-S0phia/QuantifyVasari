 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;1059</p>
		<p><b>Data:</b>&nbsp;31 12  1573</p>
		<p><b>Intestazione:</b>&nbsp;VINCENZO BORGHINI IN FIRENZE A GIORGIO VASARI IN ROMA</p>
		<p><b>Segnatura:</b>&nbsp;ASA, AV, 14 (XLVIII), cc. 146-147.</p>
		<p><b>Fonte:</b>&nbsp;Molto Magnifico Signor Cavaliere. <br />Io non vi replico altro della cosa mia, sappiendo che è in mano di persona amorevole, intendente et accuratissima, e voi siate il sollecitatore, che come io le cose vostre, così voi le mie reputate proprie. Voglia n’arei che la si spedisse e presto, pur che bene, e vela raccomando. <br />Quanto a Batista: egli arebbe voglia di venire, ma questa tavola, che coloro lo martoriano et non lo lasciano vivere, et egli ha promesso questo Corpusdomini darla fatta e vi ha messo mano e finita quasi d’abbozzare et ora comincierà a finire, lo ‘mpedirà secondo me tanto che per questo tempo che mi scrivete non veggo modo che e’ possa servirvi. Credo ben doppo questa tavola et altri pochi lavori, che ha fra mano e si spediranno a un tratto, abbia in disegno di servirvi tutto, et in ogni cosa et luogo. Parlai a Girolamo del Crocifissaio, che è ne medesimi termini, che è pagato già dell’opera di due tavole et e stato malato un pezzo, in modo che non può, e mi ha mostro che molto volentieri sarebbe venuto e servitovi, se non fussi obligato in questo tempo, et mi ha ragionato degli uomini che ci son qui che potessimo venir a aiutarvi, ma non come maestri (che di questo non avete bisogno) ma come per opere. E mi ci mostra scarsità di chi possa o sia il caso, io non me ne ‘ntendo, et questo saprete conoscer me’ voi. <br />Ma egli mi ragionava di Bastiano dello Scorto et d’un Stefan Pieri, credo io; dico che pare a lui che sieno scapoli; del primo non so che si vaglia, il secondo dice aver assai lavorato costì col Zucchero a fresco. <br />Quanto alle istorie: voi avete costì i maestri di queste invenzioni, che Roma n’è sempre stata fonte. Io posso così accennarvi qual cosa (più presto che trovare cosa nuova) sopra quelle che proponete, e delle fatte è superchio parlare. <br />La quinta mi piace et è apropositissimo (quando sia così che delle istorie me ne riporto corta). Non intendo già che vogliate dire che Santa Brigida lo riconduca, che non fu Santa. Brigida; et non vorrei che ci fusse qualche cosa che paresse finzione bassa; quando s’intramettesse in qualche buon modo la persona della santa, mi piacerebbe, ma con gravità e da non dar che far beffe a’ malevoli et alle cicale. Per ornamenti ci suole esser certi rivesci di medaglie, che hanno ROMA RENASCENS o RESVRGENS, che farebbon a proposito, massimamente quando fussino accommodati al modo et uso cristiano più che al pagano, che non è difficile; e costì se ne sa quelche se ne può sapere: come dire mettergli in mano uno scettro di tre croci, esservi sopra la colomba dello spirito santo et simil cose, che accennino la religion cristiana. <br />La VII et VIII stanno benissimo come scrivete e sopra questo non ho che dire se non queste o altre convengono al luogo rispetto alla cappella del sagramento. <br />La XI. Mi piace assai – che conviene col primo nome e col secondo e con la prosecuzione et il modo anche mi piace – e tutto quello che dice. Considerate di più questo e conferite, se si potesse fare un simil concetto in pittura, che l’omperio solo inanzi a lui avesse le leggi, et egli le volesse anche nella chiesa, ma che quelle avessino GLADIVM et Vindictam, queste emendazione e purgazione, che quelle spegnessino i tristi col coltello, queste gli vivificassino correggendoli et insegnandoli el Bene e qualche simil cosa; et il modo sarebbe: in aria, o dove stessi meglio, una donna coronata di corona regia armata e con la testa del gorgone in su la celata, et dall’una mano una spada e dall’altra un libro, e se non ci andassi intera, farla mezza in un tondo, o ovato o dove e come tornassi meglio, et per questa altra una donna vestita di veli puri e bianchi con corona d’ulivo, nell’una mano una semplice bacchetta con croce in sommo in cambio di palla o due chiavi et dall’altra un libro, che sarebbe la legge canonica o simil cosa. <br />Le tre ultime, si ’o vi ho a dire il mio parere, non m’empiono interamente, che troppo mi pare si occupi in una materia e caso solo e vi si metta anche cose troppo basse e non degne di cotesto luogo. Io piglerei la 16, cioè quando il re di Francia in consiglio con la spada nuda et sanguinosa etc., come voi la scrivete, che sta bene, ha del reale e cosa che conviene costì et è simile all’altre et comprenderebbe tutto questo negozio e pienamente. <br />Il far poi che l’amiraglio tocchi una archibusata e che poi color lo vadino a ammazzare, mi paiono un po’ troppo minute e non gli vorrei far tanto onore, che d’un simile traditore del suo signore e di Dio si mostrasse tenerne tanto conto. Però penserei a due altre istorie, che costì non ne mancheranno, che io per me non ho per le mani cosa a proposito. Pensate se e’ fussi, quando (credo) Julio 2° scomunicò il Re di Navarra per eretico, donde il Re catolico gli pigliò una parte del suo regno verso la Spagna e lo tiene ancora; costì si de’ saper la historia bene; o questa o simile a questa, che non ne mancherà, mi piacerebbono. Ma avendo voi costì et avendo da poter conferire con l’illustrissimo et reverendissimo Sirleto, cioè ch’è la fonte, che accade voi vegnate a questi rivetti e cisterne? Onde avendovi intorno a questo detto ciò che io so e forse che io non so, non dirò più altro, e rimando il foglio vostro, se vi bisognasse, che a me non è bisogno. <br />Ho ordinato a Ser Antonio mio camerario scriva a Jacopino per li scudi 50, egli non ha pagati, come mi ordinate, et la lettera sarà con questa; il resto farete costì voi. <br />Io non vi ho da dire altro, e Dio con voi. <br />Di Firenze 1572. <br />Vostro Don Vincenzo Borghini<br />Al Molto Magnifico Signor Cavalier Vasari messer Giorgio Pittore Excellentissimo appresso Sua Santità. Roma. </p>
		<p><b>Bibliografia:</b>&nbsp;Frey 1930, pp. 744-747 (17 gennaio 1573).</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
