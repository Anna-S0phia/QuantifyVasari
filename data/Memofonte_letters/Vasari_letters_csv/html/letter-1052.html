 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;1052</p>
		<p><b>Data:</b>&nbsp;31 12  1572</p>
		<p><b>Intestazione:</b>&nbsp;GABRIELE BOMBASO IN REGGIO A GIORGIO VASARI IN ROMA </p>
		<p><b>Segnatura:</b>&nbsp;assente.</p>
		<p><b>Fonte:</b>&nbsp;Eccellentissimo signor mio osservandissimo. <br />Ieri fui a visitare messer Prospero Clementi, che per alquanto di febbre flemmatica si sta in letto, e mi mostrò il libro delle Vite scritto da Vostra Signoria, che dui dì innanzi, e non prima, gli era pervenuto alle mani. E perché si doleva assai di essere indisposto per non poterla ringraziare della menzione che fa di lui, lo pregai a lasciare a me questa cura, sebbene Vostra Signoria non mi conosce; e benché egli ricusasse assai per non mi dare fatica (che è discretissimo), non di meno alla fine se ne contentò. <br />La ringrazio dunque in suo nome, e le certifico che questo ufficio non può esser fatto né da me, né da altri con tanto affetto ad esprimere la gratitudine sua verso di lei. Le offero anche ogni opera sua, e l’assicuro che è molto osservata da lui. Questo sia fin qui per soddisfare al Clementi. <br />Per soddisfare poi a me stesso sono sforzato a dirle di più, che se egli ha molto obbligo a Vostra Signoria, ella, per quanto pare a me, ne ha d’avere molto poco a chi l’ha informata di lui e delle opere sue; perché, incominciando da questo, egli è da Reggio e non da Modena, né da alcuno è mai stato né tenuto, né nominato, ch’io sappia, se non Reggiano, e fu nipote di quel Bartolommeo Clementi, scultore ed architetto da Reggio, che è nominato dal Cesariano nel suo Comento sopra Vitruvio. <br />Quanto alla statua del vescovo Rangone, non solo ella è più grande del naturale, ma è tanto di più, che giugne a quindici palmi di altezza. <br />Lascio poi che costui gli ha data notizia della sepoltura del santo o beato Bernardo da Parma, che fu la prima opera che facesse mai, e non gli ha fatto motto di tante e tante altre statue ed opere eccellenti fatte da lui. <br />Nella chiesa de’ Carmelitani in Mantova, alla sepoltura del vescovo Andreasi, fatta da lui, vi sono due donne assai maggiori del naturale, oltre il ritratto di quel vescovo, e gli altri ornamenti di marmo e getti di bronzo. <br />In Reggio sopra la porta della cattedrale vi sono Adamo ed Eva di quindici palmi per ciascheduna, e dentro alla medesima chiesa ve ne sono altre due di dieci palmi. <br />Oltre a queste tutte, lodatissime dagl’intendenti dell’arte, ne ho contate io fino al numero di diciotto, della medesima mano, graziosissime, e tutte di marmo, ma non passano di grandezza cinque palmi, e sono in varie sepoltura ed in varie fabbriche di questa città e fuori. <br />De’ suoi ritratti poi di marmo ve ne sono molti, tutti maggiori del naturale assai, i quali, ancorché siano stati fatti quasi per forza da lui e contra il suo genio, sono nondimeno similissimi, ed in casa mia ve ne sono due con due bellissimi Amori a canto. <br />Non voglio anche tacere di un colosso di 46 palmi, fatto pure per un Marco Lepido instauratore di questa città, che fu eretto sopra la piazza al primo ingresso del duca nostro Alfonso II, duca V, il quale, sebbene era di composizione di stucco, non di meno era d’ammirazione, e per la grandezza e per la maniera. <br />Lascio poi di dire, per essere cosa ancora imperfetta, che ora ha per le mani altre cinque statue, pur di marmo, per la facciata di questa cattedrale, che sono di palmi dieci per ciascuna, e vi ha similmente certi modelli dell’Ercole che ammazza Caco, e di Enea che prende Anchise in spalla, per gettarli di bronzo. <br />Tutto questo ho voluto scrivere, oltre la commissione del Clementi, per l’affezione ch’io porto al nome ed alla virtù di Vostra Signoria, e credo non l’avrà discaro, se non per altro, almeno per conoscere di chi si possa fidare, e non, massime nel pigliare le informazioni delle cose che si mettono in luce e si consacrano all’eternità. Le bacio la mano, e me gli offero di cuore. <br />Di Reggio, 31 dicembre 1572. </p>
		<p><b>Bibliografia:</b>&nbsp;Bottari-Ticozzi 1822-1825, I, p. 545; Frey 1930, pp. 737-738.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
