Magnifico messer Giorgio. Voi arete avuto la mia risposta, dove io ho tocco non so che d’invenzione di quelle che ha la nostra bottegaccia, e chi vuol meglio, cerchi per l’arti, che questo è quel che può far Milano. Vi prego bene che certe parole, che vi sono le pigliate a buon senso, vo dir quelle, dove io dico che avete in cotesto luogo in competenzia i miglior maestri della vostra arte, il che mi fa replicarvi qui il veder che da voi medesimo mi dite questo apunto nella vostra, che non vorrei pensassi che mi fussi caduto ne l’animo che da voi non lo conoscesse e non lo considerasse, che di questo n’ero certissimo; e se dubio ci fussi stato, che non c’era, me l’aresti cavato con questa vostra, ove mi dite che siate a canto a Raffaello da Urbino. Or di questo non si parli più. Ricordovi bene che ne l’altra mi dicesti, che mi manderesti certi disegni e certi schizzi. Fate pur vostro conto, che io lo mettessi subito in giornale per un debito autentico, e che sia già raguagliato al libro grande, talché ne siate debitor reale, e come siate tocco una volta, né potrete esser pigliato di subito; però vedete ch’el pagamento si faccia, altrimenti questa sia per protesto o, volete, per tocco. Io mi stracco a scriver tanto; però direte a Jacopo che la compra si fece et in modo sicurissimo, perché la donna vende con obligo di sua dota principalmente et il figlio che dici s’obligò interamente et i danari son depositati per lui alla fanciulla per sua dota e per sua porzione del patrimonio talché la cosa è sicurissima; fecesi innanzi al magistrato de’ pupilli solennemente, siché ne può star a animo sicuro. Fuvi presente Piero suo padre e dette la parola, e tutto s’è fatto co’ debiti ordini et modi: et raccomandatemi a lui et aiutatelo a guarir presto. Delle monache non vi dico altro se non che a me par che le cose vadino di male in peggio e ne nascerà qualche disordine d’importanzia. E Dio perdoni a chi n’è cagione. Arei che dirvi assai sopra ciò, ma sarebbe un contar le sue ragioni a’ Birri, però non sene parli più. Ser Antonio non aveva riscosso per ancora dalla depositeria, che siamo stati 3 settimane che non s’è mai uscito di casa per le sterminate pio[ggie]; et là a Santa Croce sono stati parecchie volte con gran sospetto. Dio ci aiuti che bisogno ce n’è. Egli sarà oggi, che è venerdì, intorno a questa faccenda, e quel che arà fatto lo saprete, ma dubito che per esser messer Agnolo malato per questa volta farà poco; ma innanzi che io chiugga questa, saprò qual cosa; e di questo per questo spaccio non vi si dirà altro, perché messer Agnolo si sta in casa e non spedisce nulla et in dipositeria non ha dato ordine; ma il mal suo non sarà d’importanza; et questa settimana che viene si farà il bisogno. Batista sollecita e lavora di e notte e dì di lavoro et dì di festa, et ha più voglia di venire che voi che e’ venga; ma la tavola è grande e vacci su molte centinaia di pennellate et vi doverà scriver da sé. Io non mi ricordo d’avervi a dir altro per questa; però farò fine. Vedete voi di star sano e fate quel che voi potete e non più; e date anche qualche quiete e riposo al corpo, che a voler regger bisogna far così; e salutatemi Jacopo et Dio sia con voi. Di Firenze a 23 di dicembre 1570. Don Vincenzo Borghini Vostro. Magnifico Messer Giorgio Vasari Pittore Eccellentissimo apresso Sua Santità. In Roma. 