Magnifico. Io mando a Vostra Signoria un poco di bozza de l’animo e fantasia del nostro messer Giorgio, secondo che mi ha lasciato ordine, sendo in questa sua gita di Roma molto occupato e col capo come dire. Ella poi distenderà con miglior modo e parole a sua sadisfazione il tutto, e non l’ho mandata prima per non aver mai potuto per 3 o 4 giorni pormi le mani a bocca, et anche non è fuor di proposito andar in questo un poco abbellagio, che non è sua intenzione dar però fretta a Vostra Signoria e molto manco a Sua Eccelllenza Illustrissima. Questo dico, che se per avventura messer Giorgio gli avessi detto d’avermi lasciato questo ordine, ella non pigli maraviglia di questo indugio, se bene ne tocco un certo motto nel memorial. E non s’è detto nulla del guadagno che egli arebbe potuto fare, se fussi ito fuor di qua, perché insomma si è risoluto rimettersi tutto in Sua Eccellenza e da lei dependere totalmente; ché più stima la buona grazia sua che ogni premio, che gli fussi potuto venire da qualunque altro principe. E per la medesima cagione non si dice nulla ancora della provisione de 300 scudi, che in vero paiono pochi, perché s’intende che certi ingegneri n’hanno più e forse non sanno tanto, nè tanto si affaticono quanto fa messer Giorgio. Ma questo parrebbe presunzione, avendo a nascere questo giudizio da Sua Eccellenza Illustrissima, che è ottimo conoscitore delle virtù e meriti di ciascuno; e noi ci abbiamo a sadisfare del giudizio suo. E questa è l’oppenione in questo di messer Giorgio. In particulare mi lasciò commessione, dicessi alla Signoria Vostra, che se, o nel chiedere in generale o in qualcuno de’ particulari, vi paressi che fussi uscito punto della via, che Vostra Signoria liberamente ve lo rimetta, perché la sadisfazione sua principale inanzi a ogni cosa [è] la sadisfazione del padrone. E desidera, che Sua Eccellenza sappia e conosca questa sua volontà. Dico bene a Vostra Signoria come da me, che un buon servitore, come è Giorgio merita di esser riconosciuto e favorito, e che Vostra Signoria aiutandolo, procurerà non manco il servizio de l’Excellenzia del Duca, nostro Signore, che la satisfazione di messer Giorgio, perché i gran principi son dati al mondo da Dio per benefizio e aiuto di tutti gli uomini e particolarmente de’ virtuosi; faccendo fede a Vostra Signoria, che per uno affezionatissimo servitore inverso il padrone è messer Giorgio inverso il Signor Duca etc. Poi alli effetti del servir suo la Signoria Vostra lo può vedere nel fatto e giudicarlo etc., con che buona fortuna. E perché messer Giorgio. Ha detto largamente l’animo suo nel memoriale, e la Signoria Vostra molto meglio di me intenda questo negozio, non farò più lungo etc. 