Molto Magnifico messer Giorgio. E mi è parso a proposito avisarvi che qui si ordina molte feste e fassi, bufole e altri passatempi, e veggo che l’Eccellenza del Duca dà ordine a certe sue fantasie. Io non ho ordine né comessione di dirvi cosa alcuna, che ve lo direi alla libera, ma ben vi conforterei di venirne quanto prima, che a certe occasioni si posson far certi servizi rilevati, che passate quelle occasioni non vengono se non di rado; e tutto vi dico per l’affezione vi porto, che un bichier d’aqqua, dato quando si ha sete, val più ch’un fiasco di Trebbiano, quando la sete è passata. Potresti aviarvi e lasciar ordine della tornata della brigata, pur voi siate savio e mi vi raccomando. Da Firenze a 20 di aprile 1569. Don Vincenzo vostro. Al Molto Magnifico messer Giorgio Vasari Pittore Excellentissimo. In Arezzo. 