Messer Giorgio Carissimo. Io ho a rispondere a due vostre, e lunghe e gratissime, ma l’ultima sia la prima: e quanto al catafalco et allo scrivere io vi dirò a voi l’animo mio per l’appunto, ma non voglio già, lo diciate; anzi voglio, che diciate e leggiate un capitol, che sarà volta la faccia, et il vero senso sia in voi. E vi dico, che da che egli è stata questa baia, non dico di Benvenuto, che stimandolo pazzo spacciato, io non ne tengo un conto al mondo come proprio, se un di questi cagnacci da beccaio abbaiassi; ma di quell’altro, che mi è riuscito tanto vano e tanto openionoso etc. E veduto, che quando e’ bisogna cosa alcuna, e’si ritira, come quelle polizze che e’ vi scrisse del parlare al Principe per conto de cento ducati, e che e’ non vi è né man ritta, né grado sì grande che l’empia, se bene e’ vi è paruto, che io sia troppo paziente. Io vi dico, che io noto e considero ogni cosa; e certe cose mi dispiacciono troppo, et a tempo e luogo lo mostrerrò e vi farò conoscere che io tengo conto di quello che si dee. Io sono risoluto di mutar modo e non voglio più portare tanto peso, né servire all’Ammannati per Zuccha, ma voglio che nuoti da sé. E se scandolo o nulla accadrà, io saprò bene scoprire ogni cosa dove bisognerà, e che se ci è chi vuole che l’Academia rovini, la colpa non è né vostra né mia: siché io non voglio scrivere e far la vista di non vedere e lasciare un po’ correre et attendere. E così vorrei facessi voi, se quella opera di Michelagnolo, dico della sua sepoltura, si potessi mettere in mano di questi giovani, come abbiamo ragionato, e tener fermo l’utile e l’onore de l’arte in chi la merita e lasciar che questi altri si rodino e si arrabbino d’invidia: poiché non è altro fine in certi che l’utile e commodo proprio, con danno e carico del compagno. Che siate ben semplice, se credete, che io non conosca la vanità e boria, che è in certi capi; ché la cupola, se fusse una berretta, sarebbe loro stretta. Siché di questo non mi dite più altro; ché come sareno insieme, ne ragionereno a lungo, se bene con questo poco, col vostro acutissimo ingegno arete compreso assai, e forse più che io non ho detto o saprei dire. Eh, il mio messer Giorgio, quello schizzo che colui si sforza! Ho caro, si sieno ritrovati quelli disegni di Taddeo, al quale scrivendo voi, sarete contento raccomandarmi. Parmi bene, che voi vogliate vituperare quel vostro libro, volendovi mescolar quel porco di Benvenuto fra tanti uomini da bene; il quale vedete come è gentile e generoso: ché avendo al vescovo d’Arezzo et il Vecchietto dato un disegno, lo vorrebbe dare a voi e torlo a loro, come quel che donò una mula, che non avea, a tutti i cardinali di Roma. Io ho ordinata tutta la tavola de l’opera vostra, e con qualche migliore ordine che non fu la prima; e non penso già poterla fare io, ma bene indirizzarla, che non sarà poco. Voi vorrei vedessi aver di Genova, Venezia, Napoli, Milano et in somma di queste città principali più numero di cose, così di pittura come di scultura et architettura, che sia possibile et ornarne l’opera vostra; et ancora siate a tempo a scrivere: che vedrete, che importerà assai. E di nuovo vi ricordo, che mettiate a ordine le cose de’ vivi, massime de’ principali, acciò questa opera sia finita e perfetta da ogni parte, e che sia una Historia universale di tutte le pitture e sculture di Italia etc. Che questo è il fine dello scriver vostro. Io non mi sono sentito a mio modo parecchi giorni: penso, sia nato dal bere più fresco, che io non soglio, che ci è aqqua freschissima; ma mi sono avveduto della causa e penso, me ne guarderò. È intervenuto il medesimo a certi qua de’ Guicciardini, che levato via il fresco, non hanno avuto altro. Quanto a che mi scrivete in questa 2a lettera, avuta ora, d’essere stati insieme tutti a tre, dico, che lo scrivere al Principe non è male o a Sua Eccellenza per quello che vi disse; ma ben credo, che sarà necessario levar via, che non starebbe bene. E lo scrivere in su questa occasione della stanza non mi dispiacerebbe, purché la lettera andassi al Duca; o che se pure andassi al Principe, si accomodassi in modo, che il Principe l’avessi a comunicare col padre: perché essendosi sempre di questo parlato col Duca, et essendo in concetto del Duca quel che e’ si disegni di questa Academia, sare’ necessario, che con Sua Eccellenza o in un modo o in un altro si negoziassi: dico, per quanto io conosco, che di questo e di ogni altra cosa mi riporto a voi. Et scriverrei in nome della Academia tutta, se io fussi in voi; e non scriverrò io altrimenti, che non mi sento da poterlo fare. E con fatica ho scritto fin qui: che ne scrissi ieri la faccia di là e mezza questa per rispondere alla vostra, che mi scrivesti prima de 9; e questo è delli undici, che ho di nuovo da voi, et tanto direte a messer Agnolo e messer Bartolommeo, et mi raccomandevi. IO VOLGO anche io. Se que’ disegni vi vengono alle mani, dico di messer Taddeo, piglateli; e direi che l’elezione fussi mia, ma in ogni modo io ne domanderei voi, e così tornerebbe l’elezione a voi: e però è meglio farsene onore. E non sarò più lungo per questa. Dio vi salvi. Agli undici d’agosto 1564. Don Vincenzo Vostro. Al Magnifico et Excellente Messer Giorgio Vasari, mio osservandissimo. 