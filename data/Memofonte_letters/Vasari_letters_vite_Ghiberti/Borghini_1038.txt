Magnifico Signor Cavaliere etc. Ora che io credo che voi siate giunto a Roma, comincerò a scrivervi. E la prima cosa vi dico, che io ricevetti da l’Opera li scudi cento, et ho riavuta et ho appresso di me la supplica come volevi. Oggi metterò in sul Monte in vostro nome tutti questi danari insieme, cioè i riscossi delle lettere di cambio, que’ 200 mi mandasti per Ceseri, e questi 100 de l’Opera, et tutti aggiugneranno alla somma d’intorno a 1230 fiorini di moneta; no’ l’ho fatto prima, perché iersera finii di risquotere. Così di mano in mano metterò il resto secondo che mi verranno nelle mani. Quelli del Buonarroto si aranno al tempo che voi avete lasciato scritto, cioè alla fine di questo mese, che s’intende sempre una settimana più là che non rilieva, e così ha promesso; ma ben dice che gli pareva esser rimasto d’accordo con voi, che gli scudi 200 fussino di moneta et non d’oro, et così vorrebbe; or voi sapete, come rimanesti, e direte quello che vi occorre. Ser Piero stamattina m’ha letto la lettera del cardinale Boncompagno, che rispondeva alla risposta vostra, e tutto stava e procedeva bene, ma meglio sapren da voi come le cose passano; et in quanto a me, vo’ credere che no’ senza qualche misterio si sia or messo mano in cotesta sala e forse per far una scusa o coperta et andar un poco in là, da che io non veggo che di qui si manda etc. Ma sia come vuole, caro arò di sapere, come siate stato ben veduto et come generalmente passino le cose. Il Bronzino è malato, e di male di qualche considerazione; ieri pareva un pò migliorato, e staremo a veder, ch’è vechio e Dio l’aiuti. Del resto no’ ho che dirvi: io sto bene et mi vi raccomando e pregovi, quando avete occasione, salutiate caramente in mio nome Monsignor Protonotario Medici imbasciadore etc. Di Firenze alli 15 di novembre 1572. Tutto vostro Don Vincenzo Borghini Al Molto Magnifico Signor Cavaliere Vasari Messer Giorgio Pittore et Architettore eccellentissimo. In Roma. 