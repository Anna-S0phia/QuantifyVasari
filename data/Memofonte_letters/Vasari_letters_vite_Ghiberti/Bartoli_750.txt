Molto Magnifico messer Giorgio. Alla vostra de 23 potrà più facilmente risponder Curzio, che sarà latore di questa, che non farò io con lettera; e le potrà dire che Dio grazia sto bene, e così spero e sento di voi, che mene rallegro pur assai. Ho gran piacer intender che la Alteza Paterna vi abbi mandato a stabilire il tempio che vuol fare in su luogo, dove ebbe la vittoria contro allo Strozzo; che in vero sono memorie da grandi et da personaggi grati di benefizii ricevuti da Dio. Starete ora parechi dì a festeggiare l’arciduca Carlo; et di poi tornerete a finire le vostre istorie della sala, le quali per amor mio farete vedere a Curzio. Raccomandatemi al vostro Jacopo; et a monna Cosina, quando torna, renderete da parte mia et della Piccina duplicatamente le raccomandazioni. Dio vi feliciti. Di Venezia alli 30 di aprile 1569. Vostro Cosimo Bartoli. Al Molto Magnifico messer Giorgio Vasari, mio osservandissimo 