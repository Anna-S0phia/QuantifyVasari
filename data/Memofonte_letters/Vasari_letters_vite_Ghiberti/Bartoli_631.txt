Molto Magnifico Messer Giorgio. Se io vo migliorando questo inverno, come mi promettono i medici, io potrò dire che i fanghi di San Bartolommeo sieno stati la piscina del Nostro Signore. Ora staremo a veder, perché io non mi assicuro, se non vego lo esito della cosa. Quanto allo affaticarmi sia pur certa Vostra Signoria, che se io volessi, non posso; e mi sono di grande aiuto queste gondole. E dal servizio de’ padroni in poi mi vo trattenendo pianamente, ma a quegli non si può mancare né mancherò mai se non con la vita. Desidero sommamente di transferirmi una volta insino costà, ma per questo anno ne fo fuori per più rispetti; e potrà esser, se vivo, che a San Giovanni [vi] rivega. Intanto voi arete inanzi i cartoni e forse qualche quadro finito di cotesta sala; ma non vorrei già, che per questo voi vi sdimenticassi del mio quadro, che desidero pur aver qualche cosa di vostra mano. E ora, che i dì son pur ancora grandi, e che il caldo si va assommando, vi prego, vene ricordiate. La Piccina si raccomanda a vostra consorte, e Curzio a Vostra Signoria; et io vi bacio le mani. La lettera si diede al Caravita, e doverrà rispondere. Alessandro scultore, quale ho visto stamani, vi si raccomanda, che ha voluto, vadia infino a casa sua a veder certi modelletti che egli ha fatti per fare il San Girolamo di marmo grande, che va ne’ Frari in quella sua cappella che vedesti, che ha avuto un bel marmo; et ne è molto allegro. Di Venezia alli 23 di agosto 1566. Da fratello Vostro Cosimo Bartoli. Al Molto Magnifico messer Giorgio Vasari, mio osservandissimo. 