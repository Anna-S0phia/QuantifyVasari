Voi siate costì nella fonda de’ teologi, predicatori e religiosi e non vi vergognate a mandar fin quaggiù per l’invenzione d’un pò di cappella che voi avete a far, et io da vantaggio sono molto occupato et con l’animo pieno di pensieri fastidiosi come chi ha un peso adosso di questa sorte. Pur per dirvi qualcosa circa la storia dì Tobbia ella è molto nota e vi sarà facil cosa capparne dua non delle più belle che belle son tutte, ma delle più aproposito; et quanto a me, io piglierei l’una, quando e’ lega quello Asmodeo che avea ammazzati i primi mariti di Sara, e l’altro, quando tornato con Tobbia e’ rendono il veder al padre, che sarebbono due parti principali della cura angelica inverso di noi, che ci difendono l’anima degli inimici spirituali e liberano il corpo da molti mali e pericoli che tutto il giorno ci soprastanno. Per gli 4 tondi che dite, chi non vede il luogo e come sta la distribuzione per l’apunto, mal può dare nel segno. Ricordatevi di quello stanzino che, finch’io non veddi lo spartimento sul luogo, non mi seppi mai accomodare, e veduto che io l’ebbi, con quanto facilmente si acconciò, continuando e corrispondendo il tutto alle parte, e le parte al tutto, perché talvolta l’esser allato o al dirimpetto o sotto o sopra un di questi tondi che voi dite sarebbe mutar pensiero e tutto il concetto. Però parlando in aria, Sibille non ci metterei, perché son cose più de’ gentili che di cristiani, se ben s’è usato talvolta mescolarle, ma in cotesta cappelletta per molti rispetti le lascerei. I Profeti hanno più del buono, et in qualche luogo la scrittura gli chiama Angeli, come di San Giovanni Batista: ecce ego micto angelum meum etc.; pure io non ci veggo un certo fine, né quella concordanza che io soglio cercar in queste simili invenzioni. Resta farci Virtù, ma vorrebbono esser appropriate alla natura angelica, e queste potrebbono considerarsi, sì per rispetto nostro, ché da loro siamo custoditi e difesi, sì ancora per la ubidienza e reverenza che e’ rendono a Dio lor creatore. Onde potreste far la Purità per una che è propria della natura loro, la Umiltà, in aver riconosciuto le grazie loro da Dio, al contrario che fece il superbo Lucifero co’ suo compagni. Ci farei poi la Carità, non quella che si dipigne co’ bambini, ma quell’ardor de l’animo, che hanno verso la bontà divina et affectione verso la natura umana come di loro sorella; però la dipignerei con l’ale e con fiamme o in mano o come vi tornassi meglio. L’ultima farei la Forteza con la quale ci difendono, abbattono gli nimici nostri e loro, e queste sarebbono 4 proprietà che esprimerebbono (pur come una ombra) le actioni angeliche. Ma cotesti valentuomini e più exercitati e manco occupati di me vi troveranno qualcosa meglio che questo mi è caduto ne l’animo così in una prima giunta, e si può dire a caso, et anche voi con questo poco di lume potrete suplir, se non vi ci paressi il pieno interamente; che pur vi suole non mancar ingegno et avanzar invenzioni. Le storie della annunctiazione non mi può più piacer con quella della Natività, e credo che voi consideriate che in questa seconda (se ben non me lo dite) il punto consiste principalmente in quelli Angioli che cantano Gloria in cielo e pace in terra agli uomini di buona volontà et in quello altro che annunzio a’ pastori Gaudium Magnum. L’altre storie che dite mi paiono tutte buone, massimamente quando l’Angiolo cava San Piero di prigione, cosa che anche a’ nostri dì la fa et ha fatto sempre, cavando la chiesa sua de’ travagli che mai gli mancano. Quell’altra dì Zaccheria è un poco più considerabile; vedete se ’l far l’angiolo, che descendessi nella probatica piscina e che gli apportava quella virtù di sanare gli infermi, tornassi più a proposito di tutto questo concepto, che batterebbe a un fine di mostrar che gli Angeli sempre proccurano, aiutano, sollecitano et exercitano la salute e ’l beneficio umano. Pur anche quella sta bene et mene rapporto a voi. Et quanto a questa capella non mi par di averci a dir altro, e questo l’ho scritto così a l’improvisto, subito che ho avuta e letta la vostra per paura che poi non mi manchi tempo. Di quella di S. Stefano mi dite che e’ non bisogna nulla, che sta bene. Resta la terza, della quale mi piace non si multiplichino le storie. E dove dite che nel tondo che è nel mezo della volta disegnavi di far una Carità o una Religione, io andava pensando se ci facessi la Teologia o più presto la Predicazione del verbo di Dio, che bisogna in questi concetti formare questi nomi come se fussin persone, perché que’ santi che gli fate poi atorno e tutta la religione di S. Domenico è fondata sulla predicazione, che non è altro che la Teologia come dir ridotta in pratica. Il modo del dipignerla non vi può mancare, essendo in Roma che è nido de’ begli ingegni. L’altre cose mi pare che vadino bene; e so che farete tutte figure ben considerate e bene studiate, che avete in cotesto palazo gran paragoni e de’ primi maestri de l’arte vostra. Quella storia che accennate de leprosi e di Naaman, dirò, non mi dispiace punto. Quanto alle storie proprie di S. Piero, voi avete costì que’ padri venerandi della Minerva che vene sapranno trovar a proposito più che non saprei far io. Ricordami bene che avevamo ragionato di due, l’una quando in sulla piaza dì S. Felicita e’ dette una bandiera con la croce a certi nostri gentiluomini, fra quali furono, e de’ principali, la famiglia de’ Rossi, perché perseguitassero, scoprissino e cacciassino gli eretici, che vi è in segno ancora quella colonna che sapete col S. Piero martire di sopra; l’altra era quando predicando lui in Mercato vechio si sentì venir per la via de Ferravechi uno strepito grandissimo et fu veduto in aria un cavallo nero infuriato e pieno di spavento, tanto ch’el popolo si cominciò a fuggire, et il santo fece un segno di croce e disparve; che potresti far che della mano sua nascessi com’un razzo e percotessi nel petto del cavallo a guisa di folgore o simil cosa, e parve che la città si quietassi che era piena dì discordie, come se veramente il seminatore d’ogni zizzania ne fussi stato cacciato. Queste due storie sono di cose nostre di Firenze, e se ben mi ricorda, son dipinte nella Piazza dì S. Giovanni et anco si leggono nella vita sua. E questo è tutto quello che per ora intorno a questo mi occorre di dirvi. 