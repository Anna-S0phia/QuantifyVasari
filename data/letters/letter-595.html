 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;595</p>
		<p><b>Data:</b>&nbsp;18 09  1565</p>
		<p><b>Intestazione:</b>&nbsp;VINCENZO BORGHINI IN POPPIANO A GIOVANNI CACCINI E GIORGIO VASARI IN FIRENZE</p>
		<p><b>Segnatura:</b>&nbsp;AGC, cod. Ginori Conti, nn. 9, 15.</p>
		<p><b>Fonte:</b>&nbsp;Magnifico messer Giovanni et messer Giorgio. <br />Voi dicesti di venir qui et non siate venuto, et io vi aspettai un pezzo, e se venivi, era a proposito, che aremo ragionato di molte cose, e penso che non abbiate potuto poiché non siate venuto. E quello che io disegnavo dire, lo farò a bocca, et per questa solo vi ricorderò il sollecitare, che io intendo che il Principe ha dato il termine al Cino a mezzo novembre, et così ritraevo di certe altre vie; voi costì dovete sapere qualcosa più certa. Ma comunque e’ si sia, il sollecitare è ottimo, perché e’ vi son certi che fanno e faranno sempre il fagnone et vorrebbono che la cosa durassi e sono tanto valenti, che d’un’opera d’un dì ne saperrebono cavar tre o quattro, in modo che il tagl[i]ar questa tela, se la non si può finire, è necessario.<br />Voi avete quel libretto, ov’è dentro tutto quello che si ha da fare luogo per luogo, e potete vedere quel che è fatto e quel che manca. Così avete quell’altra nota, dove vi è uomo per uomo, quel che egli ha fra mano, e nel vostro stracciafoglio o quadernuccio lungo avete, quel che si è dato loro, tanto che voi potete molto ben giudicare, dove si può andare adagio, et dove si può aprire un po’ più la mano, benché l'andare adagio in tutto è buono.<br />Io penso che voi, messer Giovanni siate in Firenze, se ben né da voi né da altri me n’è dato motto; arò caro intendere qualcosa et come vanno le faccende.<br />Lo star mio qui questi pochi giorni è stato et era necessario, perché ho distesa tutta la materia, non solo per chi ha da scrivere et per chi ha da fare le inscrizioni che ci vanno, ma ancora per noi, che ho riveduto in viso tutta la cosa messa insieme et come l’ha da stare finita e perfetta, in modo che e’ non potra seguire disordine; et ho fatto far copie di tutto per dare al Mellino et a chi bisogna, acciò che tutto sia fatto con diligenzia et con buono ordine. E perché nel mettere insieme tutta questa machina e’ m’è venuto considerato certe cose, et certe mene manca per ultima perfezione, io ho fatto una nota che sarà con questa comune a tutti voi due, pregandovi che tutto si vegga e si faccia quel che bisogna, e scriviate sotto cosa per cosa, come le stanno etc., et quello che io chieggio; che la maggior parte è per conto delle parole, ancor che vi sia qualcosa altro come vedrete. Quel che potrete far voi, messer Giorgio, fatelo, il resto messer Giovanni; quando andate vedendo etc., vedete quello che mi manca luogo per luogo et persona per persona.<br />Io sono stato assiduo in camera, come se fussi stato costì, o più, et così fo ancora, che mi manca un po’ di coda a finire, et ho durato tanta fatica che a messer Piero Vettori, che tutto dì ieri si stette meco, n’è incresciuto et pur è uso a non aver mai bene; ma la voglia che io ho di finir questa materia non mi lascia posar finché io non ne veggo la fine, ancor che le reni mi dieno un po’ di noia etc.<br />Voi messer Giorgio non mi scrivete e non mi dite come voi state, che pur penso bene, ma non mi fate patir però voglia d’un mezzo verso et di quelle 2 istorie che mi scrivete andrò pensando, ma mi pareva che si fussi disegnato per Sua Eccellenza l’Elba e Livorno, che in vero quell'Elba non si doverrebbe lasciare, che in qualche modo in quella sala non sene facessi menzione, che è creatura particular del Duca etc.<br />E voi non mi dite se volete cose durabili, o pur per questa festa, se che se avessino a servir per questa festa solo, sarebbe una, et se perpetue, sarebbe un’altra. Io non uscirei di quelle che s’è detto, ma voi considerate bene più là che non considero forse io rispetto a’ colori, che voi mi dite che fra tante pietre disparranno. Ma quando si dipignerà da vero, non farete voi co’ colori; però considerate bene, che non vorrei che noi cercassimo di cose nuove e scoprissimo il nostro concetto per le cose che vi sono disegnate stabili; e per ora basta satisfare all’occhio et non ci essendo mare pare difetto.<br />Con tutto questo scrivetemi pur l'animo vostro, che a tutto si penserà, se bene, a dirvi il vero, io sono stracco.<br />Alle 2 statue, che vanno sopra la porta di Santa Maria del Fiore e si fanno nel chiostro di San Lorenzo per Maso Boscoli, vorrei si facessi in mano a quella che è a destra una testa d un vento, bello e giovane, et a quell’altra una vela nel modo che ho scritto diffusamente in quella istoria n. IX, che ho mandata al Mellino, la qual voi messer Giorgio vorrei leggessi per non avere io a replicar tanto, et di 2 modi che io vi ho messi risolvetevi ad uno, o a questo primo o a un altro di 2 ancore che io vi ho descritto, che io mi contenterò di quel che risolverete voi, ancor che quel primo in quanto al vero è meglio per molti rispetti, pur anche la seconda, rispetto alle 2 ancore che già portava il Duca, potrebbe parere fatta a arte, e forse farebbe che la piglerebbe a rovescio, pensando che io l’avessi voluta correggiere o stravolgere, che non è; ma i cervelli sono in questi secoli troppo sottili. La somma è che a quelle dua donne bisogna por nome, et quel nome che io ho loro posto sta benissimo; et se non era che ne l’arco principale andandovi quelle che non si potevano lasciare, il luogo loro era quivi; ma anche qui stanno bene; et tutto ha il debito suo. <br />Io sono stracco et ho scritto per mera infingardaggine a comume, non sapendo anche, per dire il vero, se voi messer Giovanni siate tornato. Dio con voi et vi consoli e contenti.<br />Da Poppiano a 18 di settembre del '65.<br />Don Vincenzo vostro.<br />A Magnifico Messer Giovanni Caccini et messer Giorgio Vasari, mia osservandissimii.</p>
		<p><b>Bibliografia:</b>&nbsp;Frey 1940, pp. 108-114.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
