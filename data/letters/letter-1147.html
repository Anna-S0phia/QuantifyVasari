 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;1147</p>
		<p><b>Data:</b>&nbsp;1 01  1574</p>
		<p><b>Intestazione:</b>&nbsp;VINCENZO BORGHINI IN FIRENZE (PIAN DI MUGNONE?) A FRANCESCO DE’ MEDICI IN FIRENZE</p>
		<p><b>Segnatura:</b>&nbsp;BNCF, Carte Borghini, filza 25.</p>
		<p><b>Fonte:</b>&nbsp;Serenissimo Gran Duca Signor mio. <br />Cencio della Nera mi dice per parte di Vostra Serenissima Altezza che per un rovescio della sua medaglia, essendo già risoluta di piglare l’Ariete Celeste, ella si contenta che io pensi un poco, come si debba accommodare che e’ torni bene et qua’ parole ci convengano. <br />L'invenzione in vero è bella e con ottimo giudizio da lei eletta, perché è magnifica e degna di ogni gran Principe, e l’esempio solo d’Augusto può bastare a questo, che anch’ egli prese il suo ascendente per rovescio, et oltre a questo è rara, che non ognuno lo può fare, non essendo di proprio arbitrio nascendo formare il cielo a suo modo, ma secondo che Dio e la Natura lo dà in quel punto. <br />Voglio bene che Vostra Altezza sappia che questo medesimo Ariete Celeste levò già per impresa il Marchese di Pescara, – non so già se sempre e per sua ordinaria, e credo di no, – che fu ricamata con altre in una sua coltre all’usanza napolitana alla morte. Ma né per questo anche darebbe a me noia, perché un corpo medesimo si può da molti usare, e tutta via si usa senza vizio o biasimo, purché il fine e la considerazione sia diversa, del che ne danno occasione le diverse propietà delle cose, come d’un lione et d’altri animali si vede tutto il giorno, et io ho veduta una nave in tempesta in otto imprese, tutte vaghe e belle, né da altro variate che dalle parole, che mostrando diversi fini e concetti, fanno che elle non danno noia l’una all’altra. <br />E tanto meno ne darebbe a me questa del Marchese, quanto che egli alterò il corpo naturale con divisione di colori e con aggiunta di fiamme e di nugole; e le parole che egli vi mise EVERTAM AVT CONVERTAM non so che importino o che abbiano a far col segno celeste, et sopra tutto non credo che lo piglasse come suo ascendente (che se ciò fusse, sarebbe un poco più considerabile), ma come cosa comune ad alcuno suo proprio concetto. Pure ho voluto che Vostra A. Sappia anche questo. <br />L’importanza et il nervo tutto di questo o rovescio o impresa consiste nell’accommodare di sorte la pittura e le parole che rispondano a ‘l concetto che è nella mente di Vostra Altezza. , la quale è verisimile che abbia veduta nella sua natività alcuna proprietà di felice e prospera ventura ove ella abbia indirizzato l’animo, come Augusto fece che non prima l’adoperò che e’ fu da quello excellente matematico assicurato della buona fortuna che portava seco. <br />E potrebbe anche essere che fusse più favore in una parte che in una altra, et in un rovescio del Gran Duca suo padre del Capricorno veggo alcune stelle separate, che penso voglano significare alcuna cosa specialmente; potrebbe ancora con alcuna accompagnatura, come con Marte di cui è casa, esser più o meno favorito, et altre simili particulari considerazioni ci possono essere; delle quali, Signor mio, et di questa parte tutta io non ne so punto ragionare, né mai ci ho dato opera alcuna fuor della prima cognizione della Sfera e Teoriche de’ pianeti che a questo non bastano, e potrebbe agevolmente accadere che, pensando far bene e mostrare una cosa, cene venisse fatta una al contrario, che, capitando a mano di persone intendenti, sene ridessero, e cosa di sì gran principe, quale è Vostra Altezza, vuole essere per ogni sua parte ben considerata e pesata. Però dovendosi cavare dalla proprietà e natura di esso segno alcuna intenzione o accommodamento di parole, è forza capitare a mano di persone intendenti d’astrologia; ma io non scoprirrei le cose sue con alcuno, senza ordine di Vostra Altezza. Et con chi ella mi ordinasse, non sapendo anche chi ci sia excellente in questa professione. <br />Quello che a me in questo proposito e fuor d’astrologia occorre, è prima quel che si può dalla universal natura cavare, dipoi quel che da un proprio caso. <br />Dalla natura è che, nascendo questo segno, reca il nuovo anno al mondo, che afflitto dal tempo aspro e spogliato d’ogni bene dal verno si ricrea tutto con la nuova dolcezza del cielo e vaghezza della terra, e si crede dai più sottili investigatori della natura che in questo segno si truovasse nel principio del mondo il sole, onde gli antichi fecero capo d’anno il marzo, come si vede dal nome de mesi settembre, ottobre, novembre e dicembre. <br />Dal caso si può dire che il medesimo si sia stato ascendente di Vostra Altezza e della patria sua insieme; la quale, secondo l’uso delle colonie Romane di far capo d’anno il dì della fondazione, ha ritenuto sempre l’antico suo costume di cominciarlo a’ 25 di marzo. Et dall’una et dall’altra occasione ne possono nascere più concetti, et io ne ho accennati alcuni, ne’ quali Vostra Altezza giudicherà, se per ventura sia cosa che si accosti al segno, et almanco potranno servire a dare un saggio del modo da tenersi, e col suo ottimo giudizio, vedendo quel che si debba levare o porre o mutare che si può fare pure assai così nella pittura come nelle parole, potrà da sé, che gli sarà per infiniti rispetti agevolissimo trovarne un migliore di tutti. E dalla natura et influssi di esso segno e sue stelle, quando se ne arà notizia, sarà possibile cavarne alcuna altra e forse miglore e più propria. <br />E il segno dell’Ariete al suo luogo nella linea ecliptica et co’ suoi gradi distinta e partecipante di due segni, come dicono, che gli è divisato nel Zodiaco, et si conosce al sito che si danno a queste stelle, che così ha da stare. Sotto è nel disegno accennata la città di Fiorenza, di cui si crede che fusse anche Ariete l’ascendente. In questa, con l’aiuto delle parole, si cerca di esprimere, che già due volte ci è stato favorevole e benigno il cielo in questo segno: prima nella fondazione della patria, et ora nel darle sì caro, et amorevole, e prudente Signore, onde Ella et con la medesima buona fortuna da capo si può dire in un certo modo rinata. Le parole sono da Virgilio tratte, che sono intere: magnus ab Integro Saeclorum nascitur ordo. Iam redit, et Virgo, Redeunt Saturnia Regna etc. (sic), e si mettono più motti per pigliarsi uno qual più si giudichi a proposito. <br />È il medesimo concetto che della prima ma un poco più aperto, che vi è Flora a sedere et il cielo che sparge copiosamente fiori e la Terra che ne produce infiniti, onde ella ne va scegliendo per farsi nuova ghirlanda, accennando copertamente alla Corona ottenuta da Sua Altezza dall’Imperio, il che ha finalmente chiuso la bocca a tante repliche e dificultà che si son fatte, e con isperanza sempre di nuovi onori. Le parole sono cavate da Lucrezio: iuvat novos decerpere Flores, Atque meo capiti contexere inde Corona etc.; quell’altre da Virgilio: tibi lilia plenis. Ecce ferunt Nymphae Calathis etc.; quasi che il ciel tutto benigno et favorevole sia per porger sempre nuove grazie etc. Et i Fiori et i Gigli specialmente molto convengono col nome di Fiorenza e con la natura del segno. <br />È tratta dalla universale Natura, dalla benignità e dolcezza del tempo, cagionato dall’Ariete, che risveglia il piacevolissimo Zefiro et il mondo tucto germuglia e fiorisce; e si accenna nella dolce stagione dell’anno la quiete, e letizia de’ popoli e la sicurtà et abondanzia del secolo, onde si sarebber anche potute piglar le parole di alcune medagle antiche SAECVLI FELICITAS, ma l’abbiam prese pur da Virgilio e sono intere: aspera tum positis mitescent (che è mutato in mitescunt) secula bellis, et le altre: nunc omnis ager, nunc omnis parturit arbos, nunc frondent silvae, nunc formosissimus annus, e quelle ancora: parturit Almus Ager Zephyrique tepentibus Auris, laxant arva sinus etc. <br />A imitazione di quella d’Augusto si è aggiunto il cornucopia, e potrebbe, chi volesse, in quel cambio mettere o corona o altro a suo gusto. Et in questa oltre alla benignità della stagione con la felicità dello ascedente si accenna per le parole, che i gradi, le venture destinate dal cielo sono stabili e non possono essere impedite; onde in vano si affanna come ha mostro l’effetto chiunque lo tenta. E son le parole pur di Virgilio: manent immota tuorum fata tibi. In questa et nella D si vede sotto la città di Firenze, e ben vi può stare, dovendovi esser paese; ma al concetto dell’impresa non è necessaria e si potrebbe anche far di meno. Sarebbe per avventura concetto più grave e più pio insieme et forse non manco vero, piglar queste parole pur di Virgilio: maior agit Deus, et importerebbono che la Sicurtà della Felicità di Sua Altezza ha più alta cagione, nè dal favor solo delle stelle procede, ma del fattore istesso delle stelle, dal quale veramente viene ogni bene; et perché Iddio ne ha dati alcuni mezzi, ben si possono come mezzi, ma non già come principali riconoscere, onde vi quadra l’Ariete etc. <br />C. Re militari ornata Re militaris ornata Restituta<br />a. Res militaris constituta<br />b. Disciplina militaris constituta<br /><br />Gli antichi usavano ADLOCUTIO in questa sorte di rovesci, senza più: ma in questa non mi pare a proposito, perché quello pare che accennasse, quando di nuovo eletti gli imperadori o di poi per altra cagione particulare, come Adriano adottando Aurelio, e poi Marcantonio lo conferivano con gli eserciti, ‘l più delle volte ne seguiva il DONATIVO: talché e pare che questo riverso negli antichi sia il medesimo nelle cose militari, che nelle civili era il CONCIARIO, secondo che certi hanno oppenione, anchorché qualcun voglia che quello ADLOCUTIO potesse anche essere, quando gl’imperadori si transferivano allo esercito et pronunziavano qualche impresa d’importanza. <br />Quella voce DISCIPLINA è voce buona e latina, ma non mi pare che abbia in se quella gentilezza e quella grazia, che bisognerebbe a quelle parole che si mettano in questi rovesci, che vorrebbono portar seco un certo che più di Maestà. <br />Il concetto di questo rovescio m’immagino che sia tale che Sua Eccellenza abbia fondata e creata una milizia nello stato suo, et ornatola d’arme, instruttala di capitani, disciplinatala di legge e di buoni ordini et in modo stabilitala e ferma che e’ gl’abbia asua posta un fior di soldati valorosi, da non solamente difendere facilmente le cose sue, ma ancora assicurar quelle degl’amici e tenere in freno gli avversarii; et questo senso pareva a me che esprimesse assai bene quello RE o RES MILIT. CONSTIT., cioè Re militari constituta overo Res militaris constituta; perché la voce constituta abbraccia e comprende ogni cosa detta di sopra. <br />In quello RE MILIT. ORNATA la voce ornata è buona, ma non è così piena come la voce constituta, benché abbia quasi il medesimo significato apunto et i nostri vecchi chiamavono ordinanza, quello che i Latini Militia et Exercito; ma pur mi piace più quello constituta. <br />Quel modo che forse userebbe qualcuno e sarebbe totalmente antico, come dire MARTI VICTORIS. Overo propugnatori, non mi pare a proposito oggi, non solo come alieno dalla nostra Religione, ma come anche non conforme all’uso di questa età e poco atto a esprimere il vero e propio senso di questo concetto. <br />Potrebbe ancora qualcuno attendendo allo effetto et al fine della creazione di questa milizia giudicare aproposito un cotal motto: SECVRITAS PVB. o simile, ma neanche questo mi sadisfà, sì perché la natura de’rovesci, e massimamente di questa sorte, pende più alla natura della historia e del fatto, onde vuol essere chiara et aperta, che a quella delle imprese, ove non si disdice un pochetto di oscurità e di velare gentilmente i concetti suoi, sì ancora perché la securità non depende tutta dalla Milizia, ma ci ha gran parte la Prudenzia e la Giustizia et la Virtù del Principe, e molto maggiore la Religione et protezzione Divina. <br />E se pure questo modo piacesse, si potrebbe, esprimendo meglio gli effetti della Milizia et il fine suo, mettere un motto tale: PRAESIDIUM BELLI ET PACIS FIRMAMENTVM, o qualche voce simile che esprimesse questo concetto comune e vero che l’aver ordine di far una buona guerra è aver in potestà sua e potere stabilire e fermare a sua posta una buona e secura pace. <br />Potrebbesi ancora, attendendo il riverso com’egli sta, dove si vede un capitano parlamentare a’ soldati, e così comprendendo le due parti principali, porre un simil motto: DVCIS PROVIDENTIA MILITVM FORTITVDO, o vero FORTITUDINE, - et la voce DVX in questo luogo non importa degnità, ma officio, cioè capitano, che non s’esprime meglio che con questa voce latina. E l’offizio proprio del capitano è ordinare e comandare, de’ soldati obbedire et eseguire valorosamente. La voce Restituta non è fuor di proposito, significando che essendo stata sempre appresso agl’antichi la reputazione e gloria dell’arme in gran pregio, sia stata da Sua Eccellenza ritornata or di nuovo nel suo antico grado et valore; et si potrebbe in questo senso aggiugnere: IN VETEREM DIGNITATEM, o si veramente: GLORIAM, o veramente: DISCIPLINAM RESTITUTA etc. <br />Messer Giorgio, voi potete, se e’ vi pare, portar queste parole a Sua Eccellenza Illustrissima, e se e’ vi sarà cosa buona, col suo savio giudizio lo potrà conoscere e piglare, o almeno dia quel che egli desidera apunto. </p>
		<p><b>Bibliografia:</b>&nbsp;Frey 1930, pp. 833-840.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
