 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;1075</p>
		<p><b>Data:</b>&nbsp;14 03  1573</p>
		<p><b>Intestazione:</b>&nbsp;VINCENZO BORGHINI IN FIRENZE A GIORGIO VASARI IN ROMA</p>
		<p><b>Segnatura:</b>&nbsp;ASA, AV, 14 (XLVIII), cc. 118-124.</p>
		<p><b>Fonte:</b>&nbsp;Molto Magnifico Signor Cavaliere. <br />Per obbedirvi vi scrivo questi quattro versi, dicendovi che io sto bene e spero anche dell’occhio, venendo i miglor tempi come pur doveranno, quando che sia venire ho avere a liberarmi da quel poco di bagliore, che e’ mi ci pare avere qualche volta. Ma egli è una mala cosa l’invecchiare, che ogni cosa incattivisce. <br />Ebbi lettere da Jacopino, che dà commissione al fratello che paghi 25 ducati, che mi dice gli pagherà questa settimana santa, et io solleciterò il resto. Del vescovado di Pistoia credeva che e’ fusse già spedito, et or veggo (benché in ogni modo io lo tenga per ispedito) che e’ s’ha a proporre in concistoro ancora, che debbono esser cirimonie et ordini consueti. Io gli scriverrò quando penserò sia tempo commodo. Intanto gli potrete dire, quanto io me ne sia rallegrato, e l’infinito contento che io n’ho avuto, allegrandomi del suo ben presente e sperando ancor meglio in futuro, che a Dio piaccia, ché è Signor che merita ogni bene. <br />Della mia cosa non accade ricordarvi altro, che veggo vi è a quore; solo avvertite che sia senza cavilli pura e sincera, e ricordatevi le cose scrittevi altra volta, et ora che ci è il Signor Imbasciadore, desiderrei se li desse fine, che cor uno altro non arei secondo me forse così buon fare. Voi state savio etc. Le esequie del Bronzino dubito non sene vadino in fumo. Dio con Vostra Signoria, e vi ricordo a durar quella fatica che potete e non più; che se ben di presente non fa male, la lo serba a tempo e luogo. <br />Di Firenze a 14 di marzo '72. More nostro. <br />Vostro tutto Don Vincenzo Borghini<br />Al Magnifico Signor Cavalier Vasari Messer Giorgio, Pittore et Architettore Excellentissimo, a presso Sua Santità. Roma. </p>
		<p><b>Bibliografia:</b>&nbsp;Frey 1930, pp. 764-765.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
