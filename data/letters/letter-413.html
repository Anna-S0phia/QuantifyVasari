 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;413</p>
		<p><b>Data:</b>&nbsp;12 11  1562</p>
		<p><b>Intestazione:</b>&nbsp;JACOPO GUIDI IN LIVORNO A GIORGIO VASARI IN FIRENZE </p>
		<p><b>Segnatura:</b>&nbsp;ASA, AV, 10 (XLIV), c. 54.</p>
		<p><b>Fonte:</b>&nbsp;Magnifico e mio onorando. <br />Sua Eccellenza mi fece leggere la lettera vostra sopra le cose, che avete per mano di Suo contento e servizio; e con molta satisfazzione, avendo udito tutto, me ne commesse la risposta, che per la Sua qui alligata vedrete, e se voi farete quel capitale dell’advertimento Suo, ch’ella mostrò sentirne gusto nel commetterlo, io vi fo già superiore a molti nel rendersi docile e disciplinabile, come nel rappresentarci per naturalmente vive le cose, che ponete in pittura, non avete alcuno che vi sia pari. <br />Ho letto di poi a Lei medesima il memoriale vostro; e avendolo udito molto volentieri, mi ha commesso, che una mattina (che non sia molto occupata) glielo ricordi, come non ne mancherò, con speranza di quella buona conclusione ch’io vi desidero non manco, che voi vi desideriate. <br />Se quel mio sigillo è finito, desidero, che lo diate a ser Lorenzo Serguidi, che me lo mandi, perché lo vorrei vedere, avanti che lo mandassi al mio vicario. <br />Voi vedrete quel che risponde Sua Eccellenza al memoriale di Martino Bacci, che gliene potrete far intendere, perché secondo il voler di Quella possa accommodare il suo figliuolo, e mi vi raccomando con pregarvi, che mi teniate in buona grazia di monsignore Spedalingo dell’Innocenti. Che Dio vi guardi. <br />Da Livorno il dì XII di novembre 1562. <br />A servizii vostri<br />Jacopo Guidi, vescovo di città di Penna. </p>
		<p><b>Bibliografia:</b>&nbsp;Frey 1923, pp. 685-686.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
