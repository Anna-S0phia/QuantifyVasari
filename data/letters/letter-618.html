 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;618</p>
		<p><b>Data:</b>&nbsp;9 05  1566</p>
		<p><b>Intestazione:</b>&nbsp;GIORGIO VASARI IN MILANO A VINCENZO BORGHINI IN POPPIANO</p>
		<p><b>Segnatura:</b>&nbsp;ASF, CdA, II, I, n. 42.</p>
		<p><b>Fonte:</b>&nbsp;Molto Magnifico et Reverendo Signor Spedalingo. <br />Ancora che io da Roma in qua non abbia auto da lei un minimo verso, non di meno scusandola, atenderò del continuo dove sarò a avisarla giornalmente, sino che con la grazia d’Iddio me ne ritorni alle mie case e ripigli il medesimo uso per fornir vivendo le mie inprese, le quali per quanto ho veduto fin qui, son le più magnifiche et onorate che si sieno cominciate e fatte da nessuno principe. Tornerò molto di miglior animo che non me ne partì et con un altro gusto, et aremo che discorrere et ragionare assai. <br />L’ultime lettere mie dirette allei furono di Bolognia de' 28 del passato, dove mi partii per Modena col padre abate di Arezzo e di Perugia; e lì veddi molte cose del Coreggio et parimente in Reggio et in Parma, dove ste’ duo giorni per la pioggia, e domenica mattina, per essere il sabato ito a Piacenza, ci partimo per Pavia, dove io ho visto tutte le cose de’ Gotti. Ho notato molte cose, ma non ho già disegniato niente, per non esser cose che rilievino, ma vi satisfarò. Apresso fui lunedì alla Certosa di Pavia, cosa grande e degnia, ma guidata da persone senza disegnio, ma diligenti e di gran fatica e cose inpossibili. Et finalmente arivamo in Milano, che ci fu venuto incontra. <br />Né vi posso dire, perché sarebbe cosa lunga, le carezze e le schiere delle genti, che per tutto e da tutti, come cosa amata e desiderata, sono stato corteggiato e parso loro un miracolo: che uno di tante facende et in tanti inpacci sia così sciolto per andar a vedere le cose d’altri. Messer Lione nostro, aretino, inpazza di letizia e ci ha fatto e fa cose, che se Michelagniolo resuscitassi e vedessi, come si vive, diria, che l’arte che l’ha fatto tener sì raro, fussi diventata un’altra, perché nel vero questi maestri non son più filosafi, ma principi; e me ne rallegro, poiché ho visto questa arte uscir un tratto fuori e della furfanteria et delle bestiaccie. Questo basti. <br />Io parto domattina, torcendo il viso verso il paese: dove io andrò a Lodi e di lì a Cremona, Brescia et a San Benedetto di Mantova, talché lunedì ci sarò, piacendo a Dio. E così visto che arò i vostri padri e quel luogo, verrò a Mantova a riveder le cose di Giulio Romano et poi verrò a Verona e Vicenza e Padova e finalmente crederrò 3 giorni innanzi la Asensa essere in Venezia; e di lì arete nuove della partita mia per la volta di costì: che credo, se il disegnio non si guasta, che sareno o all’ultimo di questo o a tre dì di giugnio, per non andare a quatro, che gli Aretini si ribellorono. <br />Et in tanto se volete darmi nuove di qual cosa, come sarebbe del mio messer Giovan Caccini, come si sono stimate le cose degli archi, picture etc., e se si son levati, se le cose di Batista vostro e mio van bene, se ha finito la capella, quel che segue de’ Magistrati, qualcosa di messer Bartolomeo Gondi, se avete parlato mai al Duca, poi non so più niente; et in tanto mi farete venir voglia o di tardare o di tornar più presto. <br />Et perché io ho da far molte cose, et il tenpo passa, questa vi basti per fino a Mantova. <br />Salutate intanto il Signor Marcellino, mio carissimo, et il Signor Depositario, il mio messer Lorenzo Borghini, il Bronzo, che sapete quanto io lo amo, insieme con Alessandro Allori. Et a Batista nostro e maestro Giovanni non dite che noi ritorniano verso Venezia; dite, che andiano verso Francia, et non è burla, che avevamo trovato un grande aviamento. Questo basti. Ci sarebbe che dire assai. Salutate Ser Gostantino e gli altri vostri preti et amici nostri. Di Don Silvano et de’ Giunti non so niente: avisatemi qualcosa. Et con questo finisco, raccomandandomigli. <br />Di Milano alli 9 di maggio 1566. <br />Di Vostra Signoria Reverenda <br />Servitore Giorgio Vasari. <br />Al Molto Magnifico et Reverendo Signor mio, il Signor Spedalingo de’ Nocenti. A Fiorenza. </p>
		<p><b>Bibliografia:</b>&nbsp;Gaye 1839-1840, III, p. 214; Milanesi 1878-1885, VIII, pp. 405-406; Frey 1930, pp. 239-240.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
