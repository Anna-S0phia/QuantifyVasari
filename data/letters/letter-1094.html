 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;1094</p>
		<p><b>Data:</b>&nbsp;22 05  1573</p>
		<p><b>Intestazione:</b>&nbsp;GIORGIO VASARI IN ROMA A VINCENZO BORGHINI IN FIRENZE</p>
		<p><b>Segnatura:</b>&nbsp;ASF, CdA, II, I, n. 72.</p>
		<p><b>Fonte:</b>&nbsp;Reverendissimo et molto Magnifico Signor Priore. <br />Ebbi la sua ultima che mi fu gratissima al solito; et perché intorno alla cosa vostra non ho che dire altro se non che il Signor Vescovo di Pistoia n’ha preso la cura lui col Datario per dargli ispedizione, lo vo sollecitando et solleciterò, finché ci starò, perché in questo caso non posso passare innanzi a’ mia maggiori, e se per l’inportunità e solecitazione avessi auto a valere, crederei che fussi spedito altro. <br />Però le scrissi quel che ho fatto con Sua Santità, che certo è di buono animo; però s’ella non gli è messa innanzi, non so che mi ci fare; et perché di queste cose non è profession mia, e lassarò consigliar loro, e sebene ho messe molte cose innanzi, ci ho visto senpre inresoluzione e tardità; però io penserò, poiché Dio mi ha fatto grazia che la sala è finita et iermattina si scoperse con molta mia laude et onore, partirmi fra otto o dici giorni; et se non fussi che Sua Santità non vole che io parta fino che non ho fatto alcune cose, io sarei partito stamani, perché ho bisognio di riposo. <br />Et anche la cosa di Marcantonio mio nipote non è ancora terminata, che spetto di queste fatiche o per lui o per me qualche rimunerazione, e sendo l’opera grande et inportanza, crederrò che Sua Santità abbia a far qualche segnio di amorevolezza; però spetto, ma risoluto sono di non passare questo mese che io non sia partito!<br />Io non vi dirò particolari di questa opera, perché lo saperete dal Signor Neri del Nero, figliuolo di Messer Agostino, ch’è partito per costì, et da altri, inanzi che io torni. Basta che si lascia un segnio tale, che è daver caro d’avere auto questa occasione per molti rispetti, et perché Messer Orazio Porta dal Monte San Savino picttore, che ha lavorato meco circa 4 mesi e stamani si parte per il Monte e verà costì, vi raguaglierà minutamente del tutto. Perché mi starò in Arezzo 8 dì, ché sono stracco et infastidito da questo modo di negoziare pure assai. Et pensi la Signoria Vostra che se lei ha caro di vedermi che io n’ho più voglia e bisognio di lei. Però, quel che inporta, io ho finito, son sano e questa settimana io terminerò la cosa de’ danari, che io porterò o oro o io gli canbierò per così nelle man sua. <br />Intanto state sano e riguardatevi pure assai, che io farò il simile et intanto fate fare orazioni per me, che Dio mi vi riconduca sano e salvo. Et intanto salutate gli amici, che penso ancora un’altra volta, che credo che sarà la partita. <br />Di Roma alli 22 di maggio 1573. <br />Ho inteso del Gran Duca che sta meglio, Dio lodato, ma il suo è un mal traditore da non se ne fidare, però l’onbra sua inporta tanto, Signor mio, che io che sto qui lo sento etc. <br />Credo che la Signoria Vostra potrà non scriver più, perché o ’l primo o ’l secondo di giugnio, senza manco, mi vo partire, o spedito o no, che qui comincia un bestial caldo; e ’l papa si parte et va a san Marco. <br />Di Vostra Signoria Reverendissima Amico et Servitore<br />il vostro cavalier Giorgio Vasari <br />Al Molto Magnifico et Reverendissimo Signor mio il Signor Spedalingo de’ Nocenti. In Fiorenza. <br />Oggi sono stato più di dua ore, doppo che Nostro Signore ebbe pranzato, solo solo a trattenerlo, e ragionato con sua gran dolcezza di molte cose, ho replicato che oggi a otto vorrei essere a cavallo; mi ha detto che di già ha ordinato al Datario quel che ha da fare; né so se gli è per Marcantonio o ufizio o pensione: però lasserò la cura a loro, perché son ben serviti afatto e disegnia che l’invernata io stia la magior parte a Roma. Credo alla cera che m’è fatta io tornerò satisfatto. Toccai un motto della cosa vostra; mi rispose che quando la se gli porta innanzi, che farà quanto m’ha promesso. Tornerò da Monsignor di Pistoia a sollecitallo, e domani Sua Santità m’ha detto che vole tornar doppo pranzo a veder la Sala dassé solo per suo contento e che io mi ci trovi, che così farò. Poiché non avevo mandato le lettere al banco, ho voluto scrivere questi pochi versi. </p>
		<p><b>Bibliografia:</b>&nbsp;Gaye 1839-1840, III, p. 380; Milanesi 1878-1885, VIII, pp. 501-503; Frey 1930, pp. 785-788.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
