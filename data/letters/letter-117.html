 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;117</p>
		<p><b>Data:</b>&nbsp;25 01  1549</p>
		<p><b>Intestazione:</b>&nbsp;PAOLO GIOVIO IN ROMA A GIORGIO VASARI IN AREZZO</p>
		<p><b>Segnatura:</b>&nbsp;ASA, AV, 10 (XLIV), cc. 34, 37.</p>
		<p><b>Fonte:</b>&nbsp;Eccellente messer Giorgio, mio onorando. <br />Messer Simone mi ha letto tutta la vostra lettera, onde mi congratulo della compera fatta e mi piace la risoluzion del maritarvi. Ma io dico che per niente debbiate prender moglie in Roma, perché al sicuro voi diventareste becco e, non volendo sopportar le corna, capitareste male. E perché in Arezzo le dote son picciole, mi piacerebbe più in Firenze. Ma non avendo voi bisogno del sangue de’ conti Guidi e de’ Buondelmonti o degli Uberti, che darebbeno poca dote e portarebbeno tirannia in casa vostra, dico che mi piacerebbe un partito a meza aria, della qualità di quello che mi ha ragionato messer Simone, perché areste buona dote e sareste padron di voi stesso, prendendo donna senza superbia e senza fumo. E per la buona creanza della giovine io non mi scandalizarei di cosa alcuna, perché il padre è stato un grand’uomo da bene, e la madre non è stata trista e nacque di padre e di madre soluti. E del tutto mi rapporto al iudicio di messer Simone, qual so che vi ama. <br />Quanto al venir qua io vi dico che le cose son troppo fredde e li grandi restano scioperati. <br />Il nostro Tomaso Cambi passò a l’altra vita al’improviso alli 13 di questi, lasciando 40mila ducati alli figliuoli. Valete e comandatemi. <br />Di Roma il 25 di Genaro 1549. <br /><br />El vostro vescovo Jovio. <br />A l’eccellente pittor messer Giorgio Vasari d’Arezzo, mio onorando, ad Arezzo. </p>
		<p><b>Bibliografia:</b>&nbsp;Frey 1923, pp. 228-230; Giovio, Lettere 1956-1958, II, p. 133.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
