Ad perpetuam rei memoriam. Superni dispositione Rectoris in eminentis dignitatis apostolicae specula, meritis licet imparibus, constituti, circa ecclesiarum quarumlibet praesertim collegiatarum et personarum in illis diuinis laudibus insistentium salúbrem directionem uigilantes, nonnunquam dignitates in illis consistentes ab aliqua parte onerum illis impositorum de consensu illarum fundatorum eximimus et liberamus ac desuper disponimus, prout rerum pensatis circunstantiis conspicimus in Domino salubriter expedire. Sane exponi Nobis nuper fecit dilectus filius Georgius Antonii Vsarius (sic), ciuis Aretinus, miles sancti Petri, familiaris Noster, quod cum in eloctione decanatus collegiatae ecclesiae Assumptionis B. Mariae Virginis Aretinae per Nos apostolica auctoritate ad ipsius Georgii instantiam erecti, qui inibi dignitas secunda existit, eius decano pro tempore existenti, quod singulis solemnibus et aliis festiuis, necnon singulis tribus per eundem Georgium ad eius libitum eligendum cuiuslibet haebdomadae diebus missam ad altare maius eiusdem ecclesiae per eundem Georgium in honorem diui Georgii fabricatum pro sua parentumque suorum animarum salute et non ad aliud altare celebrare inter caetera perpetuo teneatur, iniunctum fuerit, dictusque Georgius re ipsa expertus sit onus celebrationis missarum huiusmodi nimis graue existere. Cupit onus ipsum ad celebrationem missae in singulis solemnibus et aliis festiuis ac secunda feria cuiuslibet haebdomadae de caetero duntaxat obligari, bonaque per eum pro mensa seu massa capitulari eiusdem ecclesiae, prout in eadem erectione promiserat, empta dilectis filiis capitulo eiusdem ecclesiae in euentum recusationis illorum acceptationis per capitulum huiusmodi faciendae per loci ordinarium consignari posse, eidemque Georgio, ac pro tempore existenti eiusdem decanatus patrono seu patronis verbi Dei conciona torem ordinis fratrum Praedicatorum uel alterius ordinis sufficientem per ipsius ordinis Generalem ac superiorem approbandum pro concionibus in eadem ecclesia tam quadragesimali et aduentus Domini quam aliis anni temporibus sibi beneuisis conuocandi licentiam et facultatem impartiri. Quare idem Georgius Nobis humiliter supplicari fecit, quatenus in praemissis opportune prouidere ac pio eius desiderio hac in parte fauorabiliter annuere de benignitate apostolica dignaremur. Nos, qui quorumlibet Christi fidelium vota ad exauditionis gratiam libenter admittimus, dictum Georgium a quibusuis excommunicationis etc. censentes, ac huiusmodi supplicationibus inclinati, modernum et pro tempore existentem dictae ecclesiae decanum ad celebrationem missae in singulis solemnibus et aliis festiuis, necnon secundae feriae cuiuslibet haebdomadae diebus ad altare praedictum celebrandae de caetero et in perpetuum duntaxat teneri et obligatum existere, eumque a celebratione in reliquis duobus aliis diebus cuiuslibet haebdomadae exonerando de ipsius Georgii consensu apostolica auctoritate tenore praesentium eximimus, necnon loci ordinario bona praedicta per ipsum Georgium iam, ut praefertur, empta eidem capitulo in euentum, quod capitulum huiusmodi illa ab eodem Georgio recipere recuset, uel aliqua differentia super illorum receptione oriatur, consignandi, necnon dicto Georgio, ac pro tempore existenti eiusdem decanatus patrono seu patronis aliquem verbi Dei concionatorem idoneum et sufficientem Praedicatorum uel. alterius ordinis per illius Generalem aut alium superiorem et ordinarium approbandum pro uerbi Dei praedicatione in eadem ecclesia tam quadragesimali et aduentus Domini quam aliis anni temporibus sibi bene uisis facienda, cuiusuis alterius licentia desuper minime requisita, quoad vixerit conuocandi plenam, amplam et liberam licentiam et facultatem anctoritate et tenore praesentis concedimus et impartimur. Decernentes dictum Georgium super praemissis a quocumque quauis auctoritate molestari, perturbari, inquietari aut uexari nullatenus posse; sicque per quoscunque iudices et commissarios, quauis anctoritate fungentes, sublata eis etc. attentari. Quocirca venerabilibus fratribus Patriarchae Alexandrino, causarum Curiae Camerae Apostolicae generali Auditori, ac episcopo Aretino seu eius vicario in spiritualibus generali mandamus, quatenus ipsi uel unus eorum, per se uel alium seu alios, praesentes litteras et in eis contenta qúaecunque, ubi et quando opus fuerit, ac quotiens pro parte dicti Georgii, et pro tempore existentis ipsius decanatus patroni seu patronorum aut dictae ecclesiae decani uel alicuius eorum fuerint requisiti, solemniter publicantes, illisque in praemissis efficacis defensionis praesidiis assistentes, faciant auctoritate Nostra Georgium ac patronum seu patronos uel decanum praedictos illorumque simgulos statuto, ordinatione, concessione, impartitione, decreto aliisque praemissis iuxta praesentium continentiam et tenorem pacifice frui et gaudere. Non permittentes illos seu eorum quemlibet per capitulum seu canonicos dictae ecdesiae seu quoscunque alios quomodolibet indebite molestari, perturbari et inquietari, contradictores quoslibet et rebelles ac praemissis etc. saecularis. Non obstantibus praemissis ac felicis recordationis Bonifatii Papae VIII praedecessoris Nostri de una, et concilii generalis de duabus dietis, dummodo quis uigore praesentium ultra eres dietas ad iudicium non trahatur, ac omnibus illis, quae in Nostris literis super erectione decanatus praedicti uoluimus non obstare; seu si aliquibus comuniter etc. mentionem. Datum Romae apud sanctum Petrum etc. die 7.a Iulii 157I. a.o 6.o (anno sexto). Caesar Glorierius Am Kopf des Breve am Rande: Iulii 157I. a.o 6.o Pro Georgio Vsario (sic) Aretino. Exoneratio partis onerum in erectiòne decanatus collegiatae ecclesiae Assumptionis B. Mariae Aretinae decano iniunctorum etc. 