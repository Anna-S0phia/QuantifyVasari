Molto Magnifico Signor Cavalier mio. Martedì passato vi scrissi brevemente un po’ di lettera, subito che io ebbi la vostra, per rispondere a quella parte, se io mi contentava di poter testare per 1200 scudi; e perché non so, se ella è venuta a salvamento, vi replico che già vi avea detto che io mi contentava infino a cotesta somma, perché, a una mia certa fantasia, intorno a cotesto potrà ascendere quello che a me si aspetta. Ma ben vorrei si facesse con più chiarezza e con più sicurtà si potesse, cioè che post mortem possem de rebus patrimonii mei et materna dote et quibusdam fratrum meorum legatis et specialiter de hereditate Petri de Borghinis (questo fu un mio cugino carnale) testari usque ad dictam summam. E notate che io non feci testamento, né renunzia, né altra donazione, né mai di dette cose ho disposto, se questo facesse a cosa alcuna. E la somma è, che fino a detta somma io possa lasciare per testamento da cavarsi di detti beni; che non vorrei che mi si mettessino in conto i frutti che io piglassi di certo legato fattomi da Raffaello mio fratello, che io usufrutti certi beni durando mia vita, che quando questi frutti ci si comprendesser dentro, non arei fatto nulla e più presto non mi curerei si facesse altro. Però (parendovi) consiglate tutto con qualche valente procuratore, che costì ne suole essere pratichissimi in queste cose, figurandogli bene il caso, che io di 15 anni mi vestii religioso, vivo mio padre e madre, i quai morirono molti anni dopo, e poi per un mio cugino fur lasciati eredi certi miei altri cugini sotto fidei commisso di tornare a’ figluoli di mio padre, il quale ebbe luogo e ne tocca a me la mia porzione; dipoi morì un mio fratello, lasciando erede un altro mio fratello con condizione che morendo senza figluoli maschi io fussi a mia vita usufruttario de’ suoi beni, – et il caso è venuto. Ora io vorrei di quel di mio padre e madre e di quel mio cugino poter legare e testar fino alla detta somma; et i beni sono nella possessione nostra di Campi: dico quelli di mio padre e madre e di quel mio cugino, per non piglare errore o scambiare i termini. Io so, come le ho detto, che costì sono persone intendentissime di simili casi e punti e sapranno destramente piglare il modo e sapranno, se è ben tacere questo punto o scoprirlo e se specificare o no e che e quanto. Spendeteci qualche ducato in questo consiglio, che sarà bene speso, e tutto vi rimetterò io, e fate conto di cambiare quelle monete per aver quaggiù della nostra. Perché a dirvi il vero: io non vorrei che e’ dessino una facultà che non mi servissi a nulla, e spenderci per questa via e gittar via i danari, che quando volessin fare un berlingozzo, lo vorrei inanzi sapere, perché non vorrei gittar via la fatica di tanti amici, il favore de’ mie' padroni e signori e le spese. Abbiate pazienza di queste mie baie. Intendete ancora, se ci è altra via alcuna o per la penetenzieria o altra, che costì si sanno tutti i punti, qua no. Quanto alla inscrizione vi dissi, che quella che mi avevi mandata mi piaceva mutata l’ultima parola in perfecit. Ho poi pensato che quelle parole: Magni Ducis Hetrurie etc. Potrebber dare ombra; et finché le cose non son ferme, non so se è bene mettere in pericolo il nome de’ padroni, perché, se vi fusse vietato lo scriverlo, sarebbe dimostrazione troppo aperta, peggio se e’ fusse levato, onde in tali casi è forse meglio dissimulare. Questo vi metto per considerazione, perché voi avete costì chi meglio vi può consiglare, e sapete come le cose passano; ma, come ho detto, mettere in pericolo e cicalerie etc. Le cose de’ padroni non mi par a proposito, che per altro mi piacerebbe assai quel vostro pensiero. Et anche se voi diceste questo concetto con altre parole e taceste quel titolo, vi potrebbe esser imputato, in modo che (per questi rispetti) la più sicura pare il tacerlo per ora. Considerate tutto voi, perché costì sapete meglio voi quel che passa e come; ma il non venire l’ombasciadore mi fa pensare a tutto questo. Gregorius XIII. Pont. MAXIMVS Regiam hanc Aulam a Paulo III. Erectam (coeptam,supra) Perque annos XIII. Ornamentis decoratam Pos. a Vostra pontt. Maxx. Annis XX. [XII] adhibitis Pictoribus non perfectam; IPSE, Georgio Vasario Equ. Aur. XIII° Pictore, XIII mensib. Anno sui Pontificatus p. o perfecit: o una simil cosa; voi avete costì chi vi saprà aiutar assai meglio di me. Di S. Alesso non sare’ male veder, se fra le loro scritture avesser nulla del Boccaccio; il testamento fu fatto intorno all’anno 1365, 5 o 6 anni prima o poi non rilieva, come dir da 1360 al 1375, che questo anno morì. Ma potreste veder, se vi hanno questo pezzetto del legno della croce, che questo si dee sapere, e se in una cassetta o come; benché in tanti anni può esser mutato il mondo e molte cose ite male pel sacco. Dio vi contenti, messer Giorgio mio. Il duca si sta, non si puo dir bene, si va in là. Di Firenze a 2 di maggio 1573. Il vostro Don Vincenzo Borghini Al Molto Magnifico il Signor Cavalier Vasari Giorgio Pittore Excellentissimo et mio osservandissimo. Roma. 