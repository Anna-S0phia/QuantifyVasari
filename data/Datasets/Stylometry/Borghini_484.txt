Magnifico messer Giorgio. Io pensavo avervi scritto, che l’avevi avere ieri; ma forse l’arete avute, poi che scrivesti. Ora vi dico, che vi aspetto e sarà bene che ci stiamo 2 o 3 giorni insieme, che terminereno molte cose del libro, che voi et io saremo fuor di briga. Et qui è commodità di poterlo fare senza interropimento di tempo o spezzamento di capo. Ebbi il libro del Cennino iersera a 3 ore; et inanzi dormissi, ne lessi 1 2/3 e stamani il resto: È buon vecchio e dice di belle cose antiche, e pur non è male vedere et udire ogni cosa. Solo vi metto in considerazione, che fa menzione del colorire a olio, che costui è pure antico; e per una considerazione de’ tempi pare inanzi ad Antonello da Messina. Ma forse m’inganno, e forse era poco in uso e male; e quello Antonello la introdusse più perfetta e risoluta: voi considererete tutto. Dite alla brigata, che io sono in Valdipesa et non a Pisa; che costì mi scrivono, che si è detto che io sono corso a Pisa: È stato piccolo errore da Pesa a Pisa. Dio sia con voi. Da Poppiano a 24 di febraio, di che avanza a questo anno 1563. Don Vincenzo vostro. Al Magnifico messer Giorgio Vasari, mio osservandissimo. 