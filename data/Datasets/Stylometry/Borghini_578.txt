Messer Giorgio Carissimo. Prima fussi voi giunto, mi direte voi, che voi cominciate a tribolarmi con lettere. Abbiate pazienza: che la rovina non vuol miseria, dice il proverbio. Vo’ dire: che quando uno affoga nelle brighe, ognuno ne doverrebbe aggiugnere qualcuna, che una più o una meno non rilieva. Quel discorso che noi avemo ieri di quelle imprese mi toccò l’ugola, perché non solo ci fa servizio a empiere que’ vani et ornare quel luogo, ma, che importa molto più, ci scuopre l’intenzione e la fantasia et il gusto di etc., che è uno aprir la via a molte cose e spianare e facilitare la strada, ch’è là ci dinanzi piana. Ché voi sapete bene, che quando e’ non si sa, se una cosa va a gusto o no al padrone, si va a tentoni; però questo è un gran discoprimento al nostro proposito. In quanto a me et alla mia fantasia, io avevo dato in brocco, perché io considero quelli antichi imperadori Romani, nel tempo de’ quali era ancora in piè il buon gusto delle invenzioni et ancora al tempo di que’ gran cittadini Romani; che quando si faceva qualcosa segnalata che tornassi in benefizio publico, gli autori ancor che non facessino a loro spese, non dimeno se ne gloriavono et abbellivono. Come si vede nelle medagle: che quelli di casa Marcia facevono per riverso laqquidotto della aqqua Marcia, fatta quando era censore un di casa loro, che ebbe quella impresa. Onde molto più lo potettono fare gl’imperadori, come si vede del porto di Nerone o Claudio e del ponte di Traiano etc., se ben mi ricordo, che scrivo a mente. Vo’ dire, che avendo il Signor Duca nostro seccate palude, fortificate terre etc. et fatte mille fabriche et altre cose notabili, meritamente se ne può fare menzione; e così avevo pensato. Ma avendo queste imprese, vedreno, dove inclini la fantasia Sua, e potremo facilmente accomodarci a Quella, sì che io vi prego che non stacchiate questa faccenda, finché la conduciate. Così vi prego a operare, che io abbia i disegni o schizzi delli archi, che non mi curo siano fatti con tanta diligenzia, che a me solo basta, che vi sia la forma con le misure; perché sono mille minuzie di imprese, arme, parole, ritratti, che vi vanno, i quali s’io non veggo per l’appunto come sta l’arco, non posso fermare la mia fantasia. Eccovi, io avevo ne l’animo mio ferme certe istorie per il canto de’ Carnesecchi e mi truovo in quel luogo avervi un quadretto di 3. Braccia, onde mi bisogna variare il concetto e lasciar la istoria. Così s’i’arò pensato di mettere una testa in un luogo, che vi venga un quadro di 8 o 10 braccia, mi bisogna mutar proposito; e però non avendo, non posso dare l’ultima perfezione, che comincierò ora e fermerò tutto. Quelli che mi mancano sono n. 2, n. 4, n. 5, n. 6, n. 8, n. 9, n. 11, n. 12, cioè la pone che n. 1, e 7 l’arò da proprii et n. 11 l’ho di mia mano, così come egli è, che l’avete veduto. E bisogna, messer Giorgio mio, che voi aiutate messer Giovanni Caccini in questo principio de l’allogare e fermare i pregi; e se non vi volete scoprire, fatelo in disparte col consiglio e con dirli il modo che ha da tenere, che lo sapete. Ricordatevi, che Sua Eccellenza Illustrissima in camera Sua, quando finimo di leggere la mia intemerata, lasciò a me la cura della invenzione, a voi de’ disegni e de’ modi; e così replicò in camera Sua in calen di maggio, quando andava a desinare: siché, di grazia, per questo obligo che avete, ma molto più perché le cose vadino bene, et il padrone nostro tanto buono e tanto gentile sia servito, et anche per onor nostro, e che le cicale Indiane non abbino che dire, et per amor mio, che vene prego, vigilate questa faccenda, aiutate etc. Io, messer Giorgio mio, non mi sono sentito punto bene già parecchi e parecchi giorni, et ieri per stracco feci in un subito resoluzione di partirmi per venir qui e vedere, se io migloravo; che ho avuto una testa grossa come un montone, e non punto come bisognerebbe a chi ha fra mano queste materie, che vorrebbon l’ingegno et intelletto purificato e chiaro e vivace. Ieri nel venire mi straccai assai: stamani sto assai bene; et questa aria penso mi abbia a giovare, se questo tramontano, che trita l’ossa, vorrà. Io non mi fermerò, ché penserò a tutto quello che manca; ma vedete di mandarmi il chiesto di sopra più presto che potete. E Dio vi conservi sano e lieto. Da Poppiano a X di giugno 1565. Vostro fratello Don Vincenzo. Al molto Magnifico Messer Giorgio Vasari, pictore eccellentissimo in Firenze. 