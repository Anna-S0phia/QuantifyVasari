Molto Magnifico Signor Cavalier mio. Io non ho che scrivervi. Sabato passato vi scrissi, et in questo mezzo è venuto costì il Concino, il quale mi promesse fare e dire. Non so, se le occupazioni l’aranno impedito, et io, venendo costì il nostro vicario vecchio per servizio del cardinale nostro, gle n’ho ricordato e starò aspettando. Ricevetti l’ultima vostra lunga, della quale ora non posso allungarmi in più lunga risposta, e questi pochi versi vi scrivo, perché sappiate che io son vivo e sto assai bene e mi ricordo sempre di voi con desiderio di rivedervi. Dio con voi. Adì 18 di aprile 1573. Don Vincenzo Borghini vostro. Al Molto Magnifico Signor Cavalier Messer Giorgio Vasari mio osservandissimo. A Roma. 