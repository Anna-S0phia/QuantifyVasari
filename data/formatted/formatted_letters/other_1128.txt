Molto magnifico come fratello. Ho la lettera di Vostra Signoria delli 26 del passato e nel negozio del Signor Spedalingo degli Innocenti io non sono mancato di fare ogni buono offizio per suo servizio; ma in effetto in la parte del pagamento non è stato possibile a far di manco di quello aveva resoluto già il Datario secondo ch’era inteso da monsignor ambasciadore o dal suo segretario. Mi duole di non aver possuto far più che tanto. Pigli però il buon animo, che certo non potria essere migliore di quello che è di fargli sempre cosa grata. La ringrazio dell’avviso, che mi dà del Serenissimo Gran Duca e me le offero e si conservi sana. Di Roma a VI di gennaio del LXXIIII. Di Vostra Signoria affezzionatissimo fratello Il Cardinale Cesi Al Molto magnifico come fratello il Cavaliere Giorgio Vasari. Fiorenza. 