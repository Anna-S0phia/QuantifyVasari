Molto Magnifico messer Giorgio. Io sono stato a un pelo per non vi scrivere questa settimana, perché oggi abbiamo la sacra qui in casa et il sonar le campane e cantare in chiesa fuor dell’ordinario mi facea quasi pensare che fusse festa, et non mi ricordava del sabato. Ora pur vi scriverrò 4 versi, et in questo mezzo arete avuto costì il signor Concino, il quale mi ha promesso di fare opera per la cosa mia, e voi ricordateglele se bisogna. Ebbi risposta da monsignor reverendissimo mio di Pistoia, che mi è stato carissimo veder la sua amorevolezza, se bene non arei voluto avesse preso questo disagio. Del Gran Duca sarete ragguagliato dal signor Concino, pare che e’ meglori un poco e si curerà o con doccia o con altro per aiutarlo, che la virtù è buona. Del resto io non ho che dirvi altro, senon che mi par mille anni di vedervi, onde, veggendo che andate verso la fine dell’opera vostra, ne ho grandissimo piacere. E Dio con voi. Agli XI d’aprile 1573. Don Vincenzo Borghini Cercate di quella cosa del Boccaccio et gli agnus dei cioè i gusci d’argento, di che vi ho scritto. Al Molto Magnifico il Signor Cavalier Vasari messer Giorgio Pittore Excellentissimo apresso a Sua Santità. Roma. 