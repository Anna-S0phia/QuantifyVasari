Numero d'ordine,Data,Intestazione,Segnatura,Fonte,Bibliografia
123,7 01  1550,PIERFRANCESCO GIAMBULLARI IN FIRENZE A GIORGIO VASARI IN AREZZO,"ASA, AV, 11 (XLV), c. 12.","Messer Giorgio mio onorandissimo. Io mi aveva quasi dato ad intendere, anzi pur mi credeva al certo, per il lungo silenzio vostro, che voi vi fusse in tutto dimenticato di Fiorenza, degli amici, de le faccende e di voi medesimo, poiché né lettere, né ambasciate, né cosa alcuna del vostro ci si vedeva comparire. E se non che iersera mi mandò messer Bernardetto una vostra de’ II del presente, io pensava già di botarvi a quel santo che fa ritrovare le cose perdute. Ma poiché voi state bene e non ci avete però dimenticati, perdonerò a questa fatica. La vostra opera va gagliarda; e se ne fanno ogni dì tre forme: e già sono al PP del terzo alfabeto con tutta quasi la vita di Domenico del Ghirlandaio. Dicono volere seguitare con la medesima prestezza, sino a che l’opera sia finita; et hanno in mano tutta la seconda parte. Vorrebbono la epistola dedicatoria, che va innanzi, et il principio del proemio; le quali cose non posso dar loro, perché le avete voi, e non io. E perché mi hanno pregato che io ve ne scriva, penso, per quanto io ne posso ritrarre, che e’ disegnino cominciare a dar fuori queste due prime parti, che vanno insieme, e stampare poi in un altro volume la terza parte; che, per dirne il vero, è un volume per sé sola. E questo non conosco io che vi abbia a dar noia; pure non si farà, se non quanto giudicherete voi medesimo che sia a proposito. Mandovi lo intaglio del disegno, che facesti loro, intagliato qui da quel tedesco, che hanno in casa. E ve lo mando, a cagione che possiate considerare se il vostro et il mio si hanno a mandare a Vinegia; e pure si possono intagliare qui. Risolvetevene e conducetegli, perché il tempo fugge, et eseguitene quello che vi pare il meglio. Il proposto e Carlo stanno bene e vi si raccomandano pur assai, senza altrimenti mandarvi nuove, perché non hanno. Et io insieme con loro vi priego, che se non potete con la persona, almeno con l’animo e con lo scrivere ci visitiate qualche volta, che da questa ultima cosa non vi scusa la moglie giovane. State sano e datevi bel tempo. Da Fiorenza il dì VII di gennaio 1549. Tutto vostro Pierfrancesco GiambullariAl suo Carissimo Amico Messer Giorgio Vasari Aretino, Pittore eccellentissimo. In Arezzo. ","Frey 1923, pp. 247-253."
135,29 03  1550,PIERFRANCESCO GIAMBULLARI IN FIRENZE A GIORGIO VASARI IN ROMA,"ASA, AV, 11 (XLV), c. 16.","Messer Giorgio Carissimo. Io mi truovo due vostre de XV e de XXII del presente. Et ancora che io non vi scrivessi il passato sabato, non fu perché io non vi avessi sempre nell’animo, ma solo perché non potendovi scrivere che l’opera vostra fussi finita, mi vergognai a pigliare la penna, come sono stato per fare ancora al presente. Non perché ella non sia finita del tutto e con quella brevissima aggiunta che vi è piaciuta, la quale ci ha tolto parecchi giorni; ma perché io veggo tanto adietro le legature de’ libri, che non credo che e’ possino venire per il corriere. Pure o per il corriere o per il vetturale e’ vi si manderanno quanto prima sarà possibile, che Carlo non manca de la solita diligenzia. Io, quanto a me, ne sono spedito e non ci ho più che fare; e però da questa volta in là non vi ragionerò più di questa materia. Ma sarammi bene sommamente grato lo intendere, che voi ne siete onorato, e che e’ partorisca qualche buon frutto. Altro per la presente non ho che dirvi. Vivete felice e raccomandatemi agli amici. Di Firenze il XXIX di marzo 1550. Vostro Pierfrancesco Giambullari. Al suo molto onorato Messer Giorgio Vasari Aretino, Pittore eccellentissimo, a Roma. ","Frey 1923, pp. 280-281."
133,15 03  1550,PIERFRANCESCO GIAMBULLARI IN FIRENZE A GIORGIO VASARI IN ROMA,"ASA, AV, 11 (XLV), cc. 14v-15.","Messer Giorgio Carissimo e Onoratissimo. Questa mattina tengo la vostra degli VIII, a me sommamente grata per vedere che voi siete sano e di buona voglia e vi ricordate de’ vostri amici, i quali non potendo godervi presenzialmente, come e’ vorrebbono, vi si godono almanco per la visita delle lettere, de le quali sarete contento non mancar loro, quando avete commodità. L’opera vostra non è finita, perché poi che costoro furono fatti soprasedere per ordine vostro, non la hanno mai più cacciata, come e’ facevano. Bene è vero, che altro non manca se non la metà della tavola e la nota degli errori, che non saranno per adventura quella quantità che si pensava: perché de le lettere scambiate non accade fare censura, conoscendole per se medesimo chiunque sa leggere. In somma, io credo, che oggi a otto vi si potrà mandare senza dubbio alcuno. Arete veduto per l’altre lettere di Carlo, come il disegno dinanzi è mutato, per non tornarvi bene quello delle arti, che respetto a la sua grandezza non vi lasciava accomodare titolo che avesse grazia, come arete veduto per lo esempio stesso che sabato sera vi fu inviato. Metteremo lo intaglio delle arti nella ultima carta di tutta l’opera, dove non dovendo aver seco lettere, doverrà tornare molto meglio. A Carlo detti un disegno o voletelo dire stampa del ritratto che ve lo mandassi, se ne aveva occasione, per lo estraordinario; e così credo che arà fatto, perché non lo ho veduto di poi. Ma se pure e’ non fusse venuto, vi se ne manda lo incluso, perché voi veggiate, come siete stato servito. Vi ringrazio, di quanto avete fatto e fate per me, pure che advertiate (come disse il figliuolo alla madre) a non lodarmi tanto, che io non possa poi riuscire, cioè corrispondere alle vostre parole. Quando avete comodità di buscarmi la copia di qualche antichità etrusca, me ne farete sommo piacere. E a voi stesso e al nostro messer Anibale infinitamente mi raccomando. Di Firenze il XV di marzo 1549. Tutto vostro PF. Giambullari. Al Molto Eccellente Pittore Messer Giorgio Vasari Aretino, suo osserervandissimo, a Roma. ","Frey 1923, pp. 272-273."
129,1 03  1550,PIERFRANCESCO GIAMBULLARI IN FIRENZE A GIORGIO VASARI IN ROMA,"ASA, AV, 11 (XLV), c. 13.","Messer Giorgio mio Onoratissimo. Questa mattina assai ben tardi mi truovo la vostra de’ XXII del passato, a me sommamente grata, per intendere principalmente il bene esser vostro e appresso la buona resoluzione circa l’opera, che in vero stando sospesa, pativa assai e faceva disperare i todeschi e me, che gli aveva sempre alle spalle. Per il che anderò questa sera a la volta loro per dar loro questa buona nuova, e perché si tiri a quel termine che voi stesso desiderate: il che sarà per tutta la settimana che viene, per non mancare nella Vita di Michelagnolo altro che duoi terzi di foglio, che insieme con lo epilogo arriverà a poco più di un foglio intero, e la epistola nel principio, la quale non so se potrà farsi de la lettera che vorresti, per essere alquanto maggiore che non era la disegnata. Tuttavolta io non mancherò di diligenzia; ma persuadetevi che questo od altro carattere che vi si metta, sarà sempre in maniera da dovervene contentare. Da Venezia riebbi le tavolette intagliate e ve ne mandai la stampa per le mani di Carlo e metterassi la vostra in opera senza perder punto del tempo. Se voi non mi mandate la Natività, che io vi chiesi, e la ora vera della coronazione, non vi posso dire cosa certa e molto meno fare la vostra resoluzione, non essendoci ancora assicurati, che quella sia veramente l’ora della nascità: pure se qualche cosa potrà vedersi, saremo insieme, Carlo e io, e ve lo scriverremo, ma con più agio. Credo, che per le lettere del Borghino e di Carlo arete intesa la resoluzione, che di accordo et unitamente facemmo insieme circa il non mettere versi alcuni di qual si voglia lingua, né innanzi né dopo il vostro libro. E però non vi sarà maraviglia il vederlo poi così fatto: abbiate pazienza, che noi non ce ne vogliamo per questa volta, desiderando, che gli uomini corrino a ‘l vino e non a la frasca. Vivete felice e raccomandatemi a messer Anibal Caro, accertandolo, che io lo amo sommamente per le sue molte e rare virtù, ancora che altrimenti non lo conosca, e offeritemi, per quanto io vaglio, al servizio suo. Di Firenze il primo di marzo 1549. Tutto vostro PF. GiambullariAl suo molto onoratissimo Messer Giorgio Vasari Aretino, Pittore eccellentissimo. In Roma. ","Frey 1923, pp. 267-268."
151,11 04  1551,PIERFRANCESCO GIAMBULLARI IN FIRENZE A GIORGIO VASARI IN ROMA,"ASA, AV, 11 (XLV), cc. 17-18.","Messer Giorgio mio caro. De’ tanti disagi e fastidii, che per me avete patiti, una sola satisfazzione insino a questa ora mi pare averne: che voi avete provato quelle persone di chi tanto vi promettevate in un tempo e in una faccenda che, senza danno o incommodo vostro, agevolmente avete veduto quanto da qui innanzi sia da sperarne: il che non voglio che vi paia poco guadagno, perché ve ne sareste potuto trovare ingannato in maggior cosa et a voi stesso di più importanzia. Né voglio però per questo, che voi ve ne pigliate collera alcuna: ché se bene io posso dolermi di essere stato tenuto a cresima e che le cose mie sono andate dove io non aveva ordinato, e dove io manco voleva, non perché la persona non sia virtuosa, dotta e di molta riputazione, ma perché andando in istampa le cose sue, non voleva che la discussione di questi miei scritti balzasse ancor ella ne’ libri d’altri; di che ora dubito più che mai, poi che dopo una esamina così lunga non ho pur veduta una carta o per dir meglio una sola parola di annotazione. Se bene io posso, dico, dolermi, non però mi dolgo o dorrò di voi, ma sì bene della troppa fede, che avete avuta in chi, per quello che si vede, non dovevate. Ma lasciamo le querele da parte. Io mi credeva che chi ha notato le cose mie, lo avesse fatto per advertirmi amichevolmente di quanto gli pareva a mio benefizio che fusse degno di considerazione; e così avidamente aspettava che, dopo si lungo parto, comparisse pure finalmente la annotazione insieme col libro. Ma veduto comparir l’opra senza gli scritti, non ne sto punto di buona voglia. Pure comunque si stia la cosa, rispondo al Caro e al Tolomei amorevolmente e priego l’uno e l’altro appartatamente, che mi si mandino questi scritti. E voi gravo, ancora che fuori della vostra professione, che presentando esse lettere mie con le solite cerimonie di corte, procacciate di avere da l’uno e da l’altro tutto quello che hanno osservato e me lo mandiate per l’ordinario, indiritto a Carlo Lenzoni, che più presto e più agevolmente di me sarà trovato da’ cavallari. In oltre vi priego, stringo e aggravo, che, come da voi, facciate ogni opera possibile con chi più vi pare a proposito, che il Tolomei non abbia a mandar in istampa in maniera alcuna cosa scritta per conto mio a questo proposito. Il che mi sarà veramente sì grato quanto altra cosa che io possa avere. Ma, di grazia, non sappia egli in maniera alcuna, che questa cosa nasca da me e per servizio e comodo mio abbruciate o stracciate questa di sorte che nessuno altro possa vederla. Vivete felice e senza cerimonie o colori di corte ricordatevi, che io son vostro. Di Firenze lo XI d’aprile 1551. Vostro Pierfrancesco Giambullari. Al Magnifico Messer Giorgio Vasari, Pittore Aretino, suo onorandissimo, a Roma. ","Frey 1923, pp. 302-303."
130,8 03  1550,PIERFRANCESCO GIAMBULLARI IN FIRENZE A GIORGIO VASARI IN ROMA,"ASA, AV, 11 (XLV), c. 14.","Messer Giorgio Carissimo e onorandissimo. Per avere scritto a lungo sabato passato sarò breve con la presente, la quale servirà più per accusare la vostra del primo, che per altra cosa occorrente, non essendo finita l’opera vostra respetto a la tavola, che per adventura sarà maggiore di quanto prima si era pensato. Non vi mando la stampa, che mi chiedete, ma ve la manderò per il primo e forse per lo strasordinario, perché non ho delle fatte; et oggi, che è sabato, non voglio scioperare gli stampatori. Vivete felicemente e ricordatevi che io vi amo cordialmente, e raccomandatemi a messer Anibale Caro, al quale se bene per veduta non lo conosco, sono deditissimo per le virtù sue e gli desidero fare servizio, purché io potessi. Di Firenze lo 8 di marzo 1549. Vostro PF. GiambullariAllo Eccellentissimo Pittore Messer Giorgio Vasari Aretino, suo molto onoratissimo, a Roma. ","Frey 1923, p. 268."
