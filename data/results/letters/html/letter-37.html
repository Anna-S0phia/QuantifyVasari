 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;37</p>
		<p><b>Data:</b>&nbsp;13 06  1540</p>
		<p><b>Intestazione:</b>&nbsp;GIORGIO VASARI IN ROMA A OTTAVIANO DE’ MEDICI IN FIRENZE</p>
		<p><b>Segnatura:</b>&nbsp;BRF, 2354, cc. 3v-4v, copia di Giorgio Vasari il Giovane.</p>
		<p><b>Fonte:</b>&nbsp;Al Clarissimo Messer Ottaviano de Medici sopra Ipocrate, Dio del Biasimo. <br />Ancora ch’io vi abbi (mentre sono al servizio del Cardinale) scritto più mie in risposta delle vostre e fatto gran capitale de’ buon ricordi, che mi date, non è per questo che s’io potessi visitarvi ogn’ ora col corpo e dappresso servirvi, io non lo facessi volentieri, come quand’ero in Firenze; ma non resta però, che l’animo, obligato ai benefizii, che mi facesti sempre, non abbi continuo ricordo di poter esser tale, che un giorno in qualche minima parte io ve lo paghi. Voi per lettere mie avete sentito con quanto favore e con quanta comodità io son tenuto dal Cardinale, il quale ha obligato sì questa mia vita, che son dispostissimo a darla tutta alle virtù: ché quando io arrivassi colle mie opere di qui a venti anni alle pitture d’Apelle, non mi parrebbe aver fatto niente per satisfarlo. <br />M’increscie bene che ora ch’io cominciavo a fare qualche profitto, egli con tutta la sua corte e con l’esercito parta contro i Turchi in Ungheria; e ancora che lasci qui a Domenico Canigiani, suo maiordomo, che mi trattenga, e ch’io attenda alli studii, mi pare perder quel genio e quell’obbietto che teneva accesa la volontà d’esserli accetto a macerarmi sotto gli studii della professione mia. E vedetelo, che questa vernata passata per portargli la mattina a pranzo i disegni e potere l’ore del giorno rubarle al tempo per attendere a colorire, volendo cacciare il sonno da gl’occhi, mentre disegnavo la notte, me gl’ugnevo con l’olio della lucerna, che se non fussi stato la diligenzia e medicina di monsignor Jovio, facevo scura la luce mia innanzi al chiuder gl’occhi dal sonno della morte. <br />Io intanto resterò qui a finire la baccanalia e la battaglia de’ satiri, la quale per esser giocosa e ridicula, ha dato sommo piacere al Cardinale il vedere alcune cose che ci sono, ancor che abozzate e gli piacciono assai. Finirò, doppo questo, un quadro d’uno Ipocrate filosofo, il quale ho figurato, secondo gl’antichi, con grandissimi occhi e con grandissimi orecchi, volendo inferire, che vedeva e udiva assai tenendo una mano alla bocca facendo silenzio, taceva. Aveva in capo una corona di nespole e ciriegie, che sono le prime e ultime frutte, fatte per il giudizio, che mescolato con l’agro, vien maturo col tempo. Era cinto di serpe per la prudenzia e dall’altra mano teneva un’oca abbracciata per la vigilanza: che tutto questo m’ha fatto fare papa Clemente per esemplo del Cardinale nostro, conoscendo in lui il modo dello aspettare, che col tempo si maturi l’intelletto di sì alto e veloce animo, acciò col giudizio e con la vigilanzia, purgatissima da gli sperimenti, si conduca alla vera via di quella vita che ora non è stimata da lui. <br />E come avrò finite quest’opere, m’ha lassato Sua Signoria Reverendissima una lettera costì al Signore Duca Alessandro, che m’intratenga, volendo questa state ch’io venga a Firenze per fuggire l’aria e possa studiare similmente insino a tanto che Sua Signoria Reverendissima tornerà vittorioso d’Ungheria; che Nostro Signore Dio, sì per augumento della fede come per gloria di lui e util nostro, lo faccia. <br />Ora attendete a star sano: che s’io verrò, non ho avere altra guida né altro padre che la Signoria Vostra, alla quale mi raccomando in questo mezzo, e pregovi che mi raccomandiate a Madonna Baccia, vostra consorte, la quale fe si col farmi, mentre fui costì a suo governo, tante carezze che non fo differenza nessuna da mia madre a lei. Et Iddio vi conservi lungo tempo insieme. <br />Di Roma alli 13 di giugno 1540. </p>
		<p><b>Bibliografia:</b>&nbsp;Bottari-Ticozzi 1822-1825, III, pp. 5-8 (13 giugno 1540); Audin-Passigli 1832-1838, II, p. 1422 (13 giugno 1540); Milanesi 1878-1885, VIII, pp. 235-236 (13 giugno 1532); Frey 1923, pp. 7-10 (ante 6 giugno 1532?).</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
