 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;742</p>
		<p><b>Data:</b>&nbsp;4 12  1568</p>
		<p><b>Intestazione:</b>&nbsp;VINCENZO BORGHINI IN FIRENZE (?) A GIORGIO VASARI IN FIRENZE</p>
		<p><b>Segnatura:</b>&nbsp;ASA, AV, 14 (XLVIII), c. 53.</p>
		<p><b>Fonte:</b>&nbsp;Molto Magnifico messer Giorgio mio. <br />Il padre Presidente nostro mi ha scritto, già parecchi giorni sono, ma non mi son saputo risolvere a dirvi cosa alcuna della tavola che e’ vorrebbe che voi facessi, vedendovi tanto occupato, e la cosa della sala tanto a cuore a’ nostri Illustrissimi Signori, che non vorrei (per dirvi sinceramente quel che io intendo) che il far tante tavole offendessi alla fine loro Eccellenze Illustrissime, che voi sapete quanto il Signor Duca nelle cose sue è volonteroso di condurle al fine e di vedere che di continuo si sollecitino e vi si stia sopra. <br />E qualche volta ho dubitato un poco, se per avventura la tardità di risolvere quella faccenda che sapete potessi nascere da questo. Ché non mancono delle buone lingue, che se pure loro Eccellenze non lo considerassino, lo saprebbon molto bene metter loro in considerazione. <br />L’opera della sala è grande et ha bisogno grandissimo di tre cose: di tempo, di studio e di diligenzia; e può parere che tutto quello di queste tre cose che si mette in altro, si tolga a questa; e lo studio che ci vorrebbe, non sarà mai tanto che sia d’avanzo; perché avendo a esser nel luogo dove ella è, e finalmente la principale opera delle vostre, e dove avete a mostrar tutto lo sforzo vostro, ha bisogno et nel tutto et in ciascuna sua parte di uno assiduo, lungo e consideratissimo studio, a voler fare onore a voi e satisfare non solo a loro Eccellenze Illustrissime, a’ quali principalmente si deve satisfare, e non solo agli artefici vostri, la natura de’ quali voi ben conoscete, ma ancora a una città tanto oculata, tanto apunto, quanto è questa, e che ha l’umore suo come sapete in questa parte. <br />E talvolta è parso a’ vostri amici che pigliate troppe opere, le quali, quando poi non sono di vostra mano, risolvetevi pure che non vi possono arrecare quella gloria che converrebbe. Hovvi voluto dire questo liberamente, come ricerca la sincera nostra amicizia, mosso solo dal desiderio che ho de l’onore e dell’utile vostro. <br />Que’ padri ne hanno voglia, ma non credo sia però tanta che voglino fare una spesa tanto grande, che mi pare scrivino ne avete chiesto loro ducati 400, che in vero a me par troppo, e per quel che e’ dicono, non credo siano per passare ducati 120; pure a questo penserete voi, che io non mene intendo. <br />Rispondetemi di grazia, che bisogna stasera risponda qualcosa, per non parere un asino, sendo stato tanto, e ci è uno che domattina va là aposta, che debbe esser morto il padre Abbate vostro d’Arezzo. E se il tempo e le faccende non mi avessino impedito, sarei venuto in persona, ma non potendo ho scritto. <br />A 4 di dicembre 1568. <br />Vostro tutto <br />Don Vincenzo Borghini<br />Al molto Magnifico messer Giorgio Vasari in Casa. </p>
		<p><b>Bibliografia:</b>&nbsp;Frey 1930, pp. 411-412.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
