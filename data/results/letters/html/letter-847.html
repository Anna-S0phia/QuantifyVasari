 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;847</p>
		<p><b>Data:</b>&nbsp;3 10  1570</p>
		<p><b>Intestazione:</b>&nbsp;VINCENZO BORGHINI IN POPPIANO A GIORGIO VASARI IN FIRENZE</p>
		<p><b>Segnatura:</b>&nbsp;ASA, AV, 14 (XLVIII), cc. 75, 79.</p>
		<p><b>Fonte:</b>&nbsp;Magnifico messer Giorgio. <br />Questa mattina il tempo è tanto aspro e crudele, che m’è parso impietà mandar questo garzone a capitar male, e sto a veder se finalmente il tempo si volessi un poco sfogar, che ben sarebbe. In questo mentre vi scriverò ancora 12 parole della medesima materia su questa altra lettera, non volendo dissuggellar quella, benché in ogni modo ella è piena tutta. Replicovi dunque in somma il medesimo che, fino che io non ho il disegno per l’appunto, o che io non sono con voi, non mi posso risolver a niuna storia particular, che quanto a l’universale già è fermo e sta bene, e dico il disegno cioè lo spartimento per l’apunto, anzi per l’apuntissimo, perché volendo far cosa che abbia grazia e che come la parte di sopra corrisponda l’una parte a l’altra et il tutto insieme, senza veder come stanno le divisioni de’ quadri, o quanti per lato e che forma gli hanno, et in che modo stanno, non si può fare cosa che buona sia; et s’io vi mandassi per avanzar tempo qualche storia da disegnar, sare’ facil cosa averla poi a mutar, quando si unissi il concerto tutto della storia insieme, e così in cambio di avanzar si perderebbe. <br />Voi mi dite che le sono 34 storie, che son un buon dato e da non venir a capo così per fretta. Però ci bisogna arte e giudicio di non entrar in qualche gran lecceto et anche di non lasciar nulla voto; e questo non posso far, s’io non veggo il sito e la forma degli armarii et le corrispondenzie loro di sopra e da lato; e notate che non mi dicessi: trovate le storie e poi l’accomodemo, che e’ bisogna a rovescio accomodare le storie a’ luoghi e non i luoghi alle storie; perché queste si possono mutare e le stanze e le mura nò. <br />Io andava pensando, se si potessi far in certi quadretti per gli armadii, a cagione di non multiplicar in istorie e che vi fusse di più sorte composizioni, farvi per uno certe donne come provincie: che verbi grazia nella Magna si lavora d’orioli e d’ingegni di ferri eccellentemente, in Francia di cose d’oro etc.; in quegli armadii dove fussino di simili cose porvi in uno quadretto una Germania con quegli ingegni in mano, come se fussin rovesci di medaglie, e così negli altri. Ma non sta bene in ogni luogo et in somma bisogna che io vegga lo spartimento apunto e ch’io sappia anche a un di presso, a che sorte di cose hanno a servire gli armadii e quali, a voler far cosa che stia bene e faccia l’uffizio, che l’ha a far, et insieme corrisponda al tutto; che se questa invenzione si governa bene, farà un’unione e diversità insieme piacevole e graziosa. E questo ho detto non per resoluzione, ma per tentar il guado et accennarvi il concepto che ci bisogna, che è (e fate che Sua Altezza ne sia capace) che le istorie che ci si mettono abbino qualche ordine fra loro et convenienzia o corrispondenzia col tutto. Per ora altro non vi ho che dire, et il tempo imbruschisce tuttavia più. <br />Del medesimo luogo et pure a 3 d’ottobre 1570 medesimo<br />et per il medesimo Don Vincenzo Borghini<br />Al Molto Magnifico messer Giorgio Vasari, mio osservandissimo. </p>
		<p><b>Bibliografia:</b>&nbsp;Frey 1930, pp. 532-533. </p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
