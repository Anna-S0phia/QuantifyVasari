 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;46</p>
		<p><b>Data:</b>&nbsp;1 12  1541</p>
		<p><b>Intestazione:</b>&nbsp;GIORGIO VASARI IN FIRENZE A IPPOLITO DE’ MEDICI IN MANTOVA (?)</p>
		<p><b>Segnatura:</b>&nbsp;BRF, 2354, cc. 7-8, copia di Giorgio Vasari il Giovane.</p>
		<p><b>Fonte:</b>&nbsp;Allo Illustrissimo Cardinale Ippolito de’ Medici sopra Cristo che lo sotterrano. <br />Poi che io arrivai a Firenze, fra le grate accoglienze, che mi ha fatto il Duca, e’l mio aver ricominciato gli studii del disegnare, non solo m’è ito via il fastidio della quartana, ma sono tutto riavuto da quest’ aria e più mi ha giovato il sentire, che la Signoria Vostra viene a Bologna di corto, sperando pure, se a Dio piacerà, che vi riduciate a Roma, dove ritornando appresso di lei (ancor che qui non mi manchi niente), spero far crescer la virtù, che cerco acquistare insieme co’ gl’anni e con la grandezza vostra a quella perfezzione che più alto potrò ire nell’eccellenzia. E per non deviare dall’usato ordine, preso da quella, acciò il disegno col colorito cammini a paro, ho fatto un cartone per fare un quadro grande da tenere in camera per la Signoria Vostra Reverendissima, in nel quale ho figurato drento quando il nostro Signore Iesù Cristo, doppo lo averlo Giuseppe <et> ab Arimatia deposto del legno della croce, lo portano a seppellire<br />Sonmi immaginato, che quei vecchi con reverenzia lo portino. Uno di essi l’ha preso sotto le braccia, appoggiandosi la schiena di Cristo al petto, muove per il lato il passo, l’altro preso con ambe le braccia in mezzo il suo Signore, sostiene il peso, camminando; mentre San Giovanni posato giù la veste, sostiene con un braccio le ginocchia e con l’altro le gambe, accordandosi a camminare con essi per sotterrarlo. E mentre che muovano i passi, contemplando la morte del Salvator loro, le Marie, cio[è] Maddalena, Iacobi e Salome, accompagnando, piangendo il morto, sostengono la Nostra Donna, quale in abito scuro, fa segno con gl’occhi lacrimosi della perdita del suo figliuolo. Sonvi alcune teste a dreto di giovani e di vecchi, che fanno ricchezza e componimento a questa istoria. <br />Così ho fatto nel paese i ladroni, che schiodati di croce, gli portano a dosso a sepellire: uno messosi le gambe in spalla, l’altro avvolto uno de’bracci al collo con le spalle, portano il morto gagliardamente. Io attenderò a colorirlo con tutta quella diligenzia che saprò e potrò, a cagione che la Signoria Vostra Reverendissima vegga che per me non resta di fare ogni sorte di studio, desiderando, che il pane e gl’aiuti, che mi si danno, non solamente faccino onore alla Signoria Vostra Reverendissima e alla illustrissima Casa sua, quale sempre aiutò ogni povero ingegno, ma anco a me stesso. Pregherò dunque Iddio, che mi dia grazia, che io facci il frutto, che desiderate, e che ha bisogno la povera casa mia. E con tutto il core li fo reverenzia con l’umiltà ch’io debbo. <br />Di Firenze li... di dicembre 1541. </p>
		<p><b>Bibliografia:</b>&nbsp;Bottari-Ticozzi 1822-1825, III, pp. 14-16 (dicembre 1541); Audin-Passigli 1832-1838, II, pp. 1424-1425 (dicembre 1541); Milanesi 1878-1885, VIII, p. 239 (dicembre 1532); Frey 1923, pp. 15-17 (23 novembre-6 dicembre? 1532).</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
