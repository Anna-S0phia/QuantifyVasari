 
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=iso-8859-1">
<link href="../skins/memo/skin.css" rel="stylesheet" type="text/css" />
	<script language="JavaScript" src="../skins/memo/skin.js"></script>
<title>Scheda archivio memofonte</title>
</head>

<body>
<div id="scheda">
<h1>Scheda</h1>
		<p><b>Numero d'ordine:</b>&nbsp;522</p>
		<p><b>Data:</b>&nbsp;17 08  1564</p>
		<p><b>Intestazione:</b>&nbsp; VINCENZO BORGHINI IN POPPIANO A GIORGIO VASARI IN FIRENZE</p>
		<p><b>Segnatura:</b>&nbsp;ASA, AV, 14 (XLVIII), c. 45.</p>
		<p><b>Fonte:</b>&nbsp;Molto Magnifico messer Giorgio. Io ho ricevuto i disegni di Taddeo, che tutti son belli; e quel della Natività, o sia per la materia e subiecto o sia per altro, mi piace: alla tornata mia gli riporterò ambe duoi. <br />Quanto al disegno di Iudit l’istoria dice queste formal parole: et accendentes luminaria congyraverunt circa eam universi, illa autem ascendens in eminentiorem locum etc.; ch’ vuol dire apunto: et avendo acceso molti lumi se gli messono intorno intorno tutti; e lei salita in luogo alto etc.; siché, come voi vedete, io non sono uscito punto della istoria: pure me ne rapporto a quello che pare a Voi. E se bene e se n’è fatta un’altra a lume di torchio, questa n’arà più; et in quelli lontani vi sarà di belle vedute per e’ ribattimenti de lumi: pur, come ho detto, a voi la lascio. <br />Una cosa sola ci arei voluto: questo è qualche pezzo d’arme come verisimile in una città assediata, che del resto sta divinamente; e pare a me, ch’ in que’ casi bisogni mettersegli (come fare) bene nella fantasia et immaginarsi bene, come quel caso dovette intervenire in fatti, e che da questo naschino gl’invenzioni buone e belle. E come e’ si ritrae le figure, così si ritragghino anche le istorie dalla natura. Quanto al tempo, fu inanzi la mezanotte o quello intorno; et poi in su l’alba uscivano adosso al campo nimico. Ma nel rileggere l’istoria veggo, ch’io ho lasciato un capo d’inportanza, ch’un certo Achior, capitano degl’Ammoniti, il quale nel consiglio di Oloferne aveva detto, che s’e’ Giudei erano in grazia de Dio, era impossibile vincergli, e per questo Oloferne l’aveva cacciato via e per dispregio l’aveva mandato fra’ Giudei etc., quando vedde la testa d’Oloferne, si gittò quivi in terra, sbigottito e quasi fuora di sé. Le parole son queste: angustiatus pre pavore, cecidit in faciem suam super terram, et aestuavit anima eius. Postea vero quam resumpto spiritu recreatus est, procidit ad pedes eius et adoravit eam et dixit: beneditta tu etc. Questa figura, che si fussi gittata in terra ginochioni, che paressi ch’ volessi come dire baciar quelli scalini, si potrebbe mettere dove io ho fatta una croce et non impedirebbe punto le figure; et di quelli dua bambini si potrebbe levare quel di là et metterlo più qua: tutto sia detto, s’a voi pare. <br />Ne l’altro disegno, ch’era di dietro al mio, non accade durar fatica: io ne feci un altro di penna, che apre un poco più la mia fantasia; et se non si troverrà, vi sarò in questo mezzo io. <br />Ho caro, ch’ in quella testa non sia errore. E del resto non accade scrivervi altro, perché son tutte cose in risposta delle mie; e da ieri in qua non c’è nulla di nuovo. <br />Ho caro, che il B[ronzino]. Si addomestichi. Voi farete bene a stare uniti, perché questi scultori vi vorrebbono fra voi, come son essi fra loro. Ricordovi di tener fermo Lionardo Buonarroti fino alla venuta del Duca per la sipoltura, acciò si possi fare etc. a Dio. <br />Vincenzo Borghini tutto vostro<br />Da Poppiano a 17 di agosto 1564. </p>
		<p><b>Bibliografia:</b>&nbsp; Frey 1930, pp. 105-106.</p>
		<p><input type="button" value="Chiudi" onclick="javascript:window.close()"/></p>
	</div>
</body>
</html>
